<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="CXVIII.KVADRANT">
    <meta name="apple-mobile-web-app-capable" content="yes">
    <title>CXVIII.KVADRANT • Bílá velryba</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./bila_velryba_126.html">
    <link rel="next" href="./bila_velryba_128.html">
    <meta name="nb-order" content="126">
    <link rel="self" href="bila_velryba_127.html">
    <meta name="nb-identifier" content="melville-bila-velryba-6f106a3">
    <meta name="nb-role" content="chapter">
  </head>
  <body data-nb-words="773" data-nb-chars="4661" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_126.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="15"><span class="idea" data-nb-ref-number="1" id="idea1" data-nb-words="1" data-nb-chars="15">CXVIII.KVADRANT</span></h1>
        <p class="chunk" data-nb-ref-number="2" data-nb-words="80" data-nb-chars="505"><span class="idea" data-nb-ref-number="2" id="idea2" data-nb-words="80" data-nb-chars="505">Konečně se&nbsp;blížila sezona na&nbsp;lince. A&nbsp;každého dne, když Achab vyšel ze&nbsp;své kajuty a&nbsp;pohlédl vzhůru, pohyboval bdělý kormidelník nápadně držadly kormidla a&nbsp;horliví námořníci se&nbsp;rychle hnali k&nbsp;zvratným lanům a&nbsp;stávali tam, upírajíce oči doprostřed na&nbsp;přibitý dublon, a&nbsp;čekali netrpělivě na&nbsp;rozkaz, aby příď lodi zamířila k&nbsp;rovníku. Když bylo na&nbsp;čase, rozkaz přišel. Bylo právě poledne a&nbsp;Achab, sedící na&nbsp;přídi svého vysoko zavěšeného člunu, konal obvyklé denní pozorování slunce, aby určil zeměpisnou šířku.</span></p>
        <p class="chunk" data-nb-ref-number="3" data-nb-words="243" data-nb-chars="1461"><span class="idea" data-nb-ref-number="3" id="idea3" data-nb-words="243" data-nb-chars="1461">V&nbsp;tomto japonském moři se&nbsp;letní dny podobají záplavám záře. Neproměnně jasné japonské slunce je&nbsp;jako plamenné ohnisko nesmírné zapalovací sběrné čočky&nbsp;– skelně hladkého oceánu. Obloha vypadá jako nalakovaná, mraky žádné, obzor se&nbsp;vznáší a&nbsp;toto nezastřené, neztlumené záření se&nbsp;podobá nesnesitelnému jasu božího trůnu. Dobře, že&nbsp;Achabův kvadrant měl barevná skla, kterými se&nbsp;zaměřoval na&nbsp;ten sluneční oheň. Kolébaje se&nbsp;vsedě podle pohybu lodi, u&nbsp;oka svůj astrologicky vypadající přístroj, zůstal Achab nějakou chvíli v&nbsp;této poloze, aby přesně zachytil okamžik, kdy se&nbsp;slunce octne přesně v&nbsp;nadhlavníku. Zatímco všechna jeho pozornost byla takto upoutána, pod ním na&nbsp;palubě klečel Pars, obličej měl obrácený vzhůru jako Achab a&nbsp;díval se&nbsp;na&nbsp;totéž slunce jako on; oční víčka mu&nbsp;však napolo zakrývala bulvy a&nbsp;jeho divoký výraz se&nbsp;zmírnil v&nbsp;pozemskou nevášnivost. Konečně Achab skončil žádoucí pozorování a&nbsp;na své kostěné noze brzy tužkou vypočítal, na&nbsp;jaké šířce jsou právě v&nbsp;této chvíli. Potom se&nbsp;na&nbsp;chvíli zasnil, znovu vzhlédl k&nbsp;slunci a&nbsp;šeptal si: „Ty mořské znamení! Ty&nbsp;vznešený a&nbsp;mocný lodivode! Říkáš mi&nbsp;neklamně, kde jsem&nbsp;– ale můžeš mi&nbsp;aspoň maličko naznačit, kde být mám? Nebo můžeš mi&nbsp;povědět, kde v&nbsp;této chvíli pobývá kdosi jiný než já? Kde je&nbsp;Moby Dick? V&nbsp;tomto okamžiku se&nbsp;na&nbsp;něho jistě díváš. Mé&nbsp;oči se&nbsp;dívají do&nbsp;oka, které ho&nbsp;právě nyní pozoruje; ano, a&nbsp;do oka, které právě teď stejně pozoruje předměty na&nbsp;opačné, neznámé straně za&nbsp;tebou, ty&nbsp;slunce!“</span></p>
        <p class="chunk" data-nb-ref-number="4" data-nb-words="288" data-nb-chars="1730"><span class="idea" data-nb-ref-number="4" id="idea4" data-nb-words="288" data-nb-chars="1730">Potom se&nbsp;znovu zamyslil, pohlížeje na&nbsp;kvadrant a&nbsp;zkoumaje různá jeho tajemná zařízení, jedno po&nbsp;druhém, a&nbsp;mumlal si: „Bláhová hračko! Dětská hračko domýšlivých admirálů, komodorů a&nbsp;kapitánů; každý se&nbsp;tebou vychloubá, tvou znamenitostí a&nbsp;mocí. Co&nbsp;však, konec konců, dovedeš jiného než oznamovat ubohý, žalostný bod, na&nbsp;kterém náhodou právě jsi na&nbsp;této ohromné planetě&nbsp;– ty&nbsp;sám i&nbsp;ruka, která tě&nbsp;drží? Ne, ani o&nbsp;vlas víc! Nedovedeš říci ani o&nbsp;jediné kapce vody nebo zrnku písku, kde bude zítra v&nbsp;poledne, a&nbsp;přece při své nemohoucnosti urážíš slunce! Věda! Buď prokleta, marnivá hračko! A&nbsp;proklety buďte všechny věci, které obracejí lidské oči vzhůru k&nbsp;tomu nebi, jehož prudká záře je&nbsp;pouze spaluje, jako tyto staré oči právě spaluje tvé světlo, ó&nbsp;slunce! Paprsky z&nbsp;lidských očí jsou od&nbsp;přírody v&nbsp;jedné rovině s&nbsp;obzorem země, jsou vodorovné. Nejsou vysílány z&nbsp;temene hlavy, kde by&nbsp;oči byly, kdyby si&nbsp;Bůh přál, aby se&nbsp;člověk díval na&nbsp;jeho oblohu. Buď proklet, kvadrante!“ mrštil jím na&nbsp;palubu. „Nebudu již řídit svou pozemskou pouť podle tebe. Jen vodorovný lodní kompas a&nbsp;vodorovné určování polohy lodi rychloměrem na&nbsp;šňůře&nbsp;– ty&nbsp;mě&nbsp;povedou a&nbsp;ukáží mi&nbsp;moje místo na&nbsp;moři. Ano,“ vyhoupl se&nbsp;z&nbsp;člunu na&nbsp;palubu, „takto na&nbsp;tebe šlápnu, ubohá věcičko, ukazující tak chabě k&nbsp;výšinám. Tak tě&nbsp;rozdrtím a&nbsp;zničím!“ Když šílený stařec takto mluvil a&nbsp;rozšlapával přístroj živou i&nbsp;umělou nohou, přeletěl po&nbsp;Parsově mlčenlivé, nehybné tváři výsměšný triumf&nbsp;– snad nad Achabem&nbsp;– a&nbsp;fatalistické zoufalství&nbsp;– snad nad sebou samým. Nepozorovaně se&nbsp;zvedl a&nbsp;odkradl se. Námořníci, poděšeni výrazem svého velitele, shlukli se&nbsp;zatím na&nbsp;přední palubě, až&nbsp;Achab, neklidně přecházející po&nbsp;palubě, vzkřikl: „K&nbsp;lánům! Kormidlo rovně!&nbsp;– Ráhna převrátit a&nbsp;na koso!“</span></p>
        <p class="chunk" data-nb-ref-number="5" data-nb-words="31" data-nb-chars="199"><span class="idea" data-nb-ref-number="5" id="idea5" data-nb-words="31" data-nb-chars="199">V&nbsp;mžiku ráhna přeletěla; a&nbsp;jak se&nbsp;loď točila na&nbsp;patě, tři pevně zapuštěné ladné stožáry, vzpřímené na&nbsp;dlouhém, žebrovaném trupu, vypadaly jako tři Horáciové, otáčející se&nbsp;na&nbsp;jednom rozložitém hřebci.</span></p>
        <p class="chunk" data-nb-ref-number="6" data-nb-words="18" data-nb-chars="111"><span class="idea" data-nb-ref-number="6" id="idea6" data-nb-words="18" data-nb-chars="111">Starbuck stál mezi podpěrami čelního stožáru a&nbsp;pozoroval ruch na&nbsp;Pequodě i&nbsp;Achaba, jak číhavě pobíhá po&nbsp;palubě.</span></p>
        <p class="chunk" data-nb-ref-number="7" data-nb-words="49" data-nb-chars="281"><span class="idea" data-nb-ref-number="7" id="idea7" data-nb-words="49" data-nb-chars="281">„Seděl jsem před velkým ohněm z&nbsp;uhlí a&nbsp;pozoroval jeho žár, plný zmučeného, planoucího života, a&nbsp;viděl jsem, jak nakonec skomírá, jak klesá níž a&nbsp;níž, až&nbsp;je&nbsp;z&nbsp;něho vyhaslý popel. Mořský starče! Co&nbsp;zůstane z&nbsp;celého tvého ohnivého života, co&nbsp;z&nbsp;něho nakonec zbude než hromádka popela?“</span></p>
        <p class="chunk" data-nb-ref-number="8" data-nb-words="63" data-nb-chars="359"><span class="idea" data-nb-ref-number="8" id="idea8" data-nb-words="63" data-nb-chars="359">„Ano,“ zvolal Stubb, „ale popel z&nbsp;kamenného uhlí&nbsp;– rozumíš, pane Starbucku&nbsp;– z&nbsp;kamenného uhlí, ne&nbsp;z&nbsp;tvého obyčejného dřevěného uhlí. Dobrá, dobrá! Slyšel jsem, jak Achab zašeptal: ‚Kdosi vtiskuje tyto karty do&nbsp;mých starých rukou a&nbsp;zapřísahá mě, že&nbsp;s&nbsp;těmi musím hrát, a&nbsp;s&nbsp;žádnými jinými.‘ Ať&nbsp;jsem zatracený, Achabe, jednáš správně; žij v&nbsp;té hře, a&nbsp;zemři v&nbsp;ní!“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_128.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>