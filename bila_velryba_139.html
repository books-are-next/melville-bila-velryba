<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="CXXX.KLOBOUK">
    <meta name="apple-mobile-web-app-capable" content="yes">
    <title>CXXX.KLOBOUK • Bílá velryba</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./bila_velryba_138.html">
    <link rel="next" href="./bila_velryba_140.html">
    <meta name="nb-order" content="138">
    <link rel="self" href="bila_velryba_139.html">
    <meta name="nb-identifier" content="melville-bila-velryba-6f106a3">
    <meta name="nb-role" content="chapter">
  </head>
  <body data-nb-words="1420" data-nb-chars="8600" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_138.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="12"><span class="idea" data-nb-ref-number="1" id="idea1" data-nb-words="1" data-nb-chars="12">CXXX.KLOBOUK</span></h1>
        <p class="chunk" data-nb-ref-number="2" data-nb-words="168" data-nb-chars="1029"><span class="idea" data-nb-ref-number="2" id="idea2" data-nb-words="168" data-nb-chars="1029">A&nbsp;nyní, když po&nbsp;tak dlouhém a&nbsp;rozsáhlém předběžném pátrání&nbsp;– při němž loď projela všemi ostatními lovišti&nbsp;– Achab patrně v&nbsp;pravý čas a&nbsp;na pravém místě zahnal svého nepřítele do&nbsp;kouta, aby jej tam tím bezpečněji zabil; nyní, když se&nbsp;octl skoro na&nbsp;téže šířce a&nbsp;délce, kde utržil svou mučivou ránu; nyní, když mluvil s&nbsp;lodí, která se&nbsp;právě předešlého dne opravdu setkala s&nbsp;Moby Dickem;&nbsp;– a&nbsp;když všechna jeho dosavadní setkání s&nbsp;různými loďmi velmi výrazně dosvědčovala, s&nbsp;jakou ďábelskou lhostejností trhá bílá velryba své pronásledovatele, ať&nbsp;už&nbsp;se&nbsp;prohřešili proti ní&nbsp;nebo ona proti nim; nyní bylo lze spatřit v&nbsp;očích starého muže cosi, co&nbsp;slabé duše sotva snesly. Jako nezapadající Polárka, která se&nbsp;po&nbsp;dlouhou arktickou šestiměsíční noc dívá pronikavým, stálým a&nbsp;soustředěným pohledem, tak pevně nyní zářil Achabův záměr na&nbsp;neustálou půlnoc jeho zachmuřené posádky. Ovládal je&nbsp;tak, že&nbsp;všechny jejich předtuchy, pochyby, zoufalství, strachy byly by&nbsp;se&nbsp;rády skryly pod jejich duše, aby nevyrazily ani jedinou jehličku nebo lístek.</span></p>
        <p class="chunk" data-nb-ref-number="3" data-nb-words="64" data-nb-chars="405"><span class="idea" data-nb-ref-number="3" id="idea3" data-nb-words="64" data-nb-chars="405">Ve&nbsp;stínu toho nadcházejícího mezidobí zmizel také všechen humor násilný i&nbsp;přirozený. Stubb se&nbsp;již nepokoušel vyvolat úsměv, Starbuck se&nbsp;již nepokoušel potlačovat jej. Stejně radost i&nbsp;žal, naděje a&nbsp;strach jako by&nbsp;byly po&nbsp;tu&nbsp;dobu drceny na&nbsp;nejjemnější prach v&nbsp;okovaném moždíři Achabovy železné vůle. Muži se&nbsp;pohybovali po&nbsp;palubě jako stroje za&nbsp;ustavičného vědomí, že&nbsp;na&nbsp;nich spočívá starcovo despotické oko.</span></p>
        <p class="chunk" data-nb-ref-number="4" data-nb-words="131" data-nb-chars="824"><span class="idea" data-nb-ref-number="4" id="idea4" data-nb-words="131" data-nb-chars="824">Ale kdybyste ho&nbsp;byli důkladněji pozorovali v&nbsp;důvěrnějších chvílích jeho soukromí, kdy se&nbsp;domníval, že&nbsp;se&nbsp;naň až&nbsp;na&nbsp;jednoho nikdo nedívá, tehdy jste mohli spatřit, že&nbsp;jako Achabovy oči děsí posádku, právě tak zase nevyzpytatelné oči Parsovy děsí Achaba; nebo aspoň jej občas nějak fantasticky ovlivňují. Hubeného Fedallaha začala nyní obkličovat taková umocněná cizota a&nbsp;roztřásalo jej neustále takové chvění, že&nbsp;se&nbsp;naň muži dívali zřejmě s&nbsp;pochybnostmi, zda je&nbsp;opravdu hmotným smrtelníkem či&nbsp;jen chvějícím se&nbsp;stínem, jejž vrhá na&nbsp;palubu tělo nějaké neviditelné bytosti. A&nbsp;tento stín se&nbsp;tam míhal stále. Nikdo si&nbsp;nebyl jist, zda Fedallah aspoň v&nbsp;noci někdy usnul nebo sešel dolů. Stával nehnutě celé hodiny, ale nikdy si&nbsp;nesedl, ani se&nbsp;neopřel. Jeho bledé, ale podivuhodné oči jasně říkaly: My&nbsp;dva hlídači nikdy neodpočíváme.</span></p>
        <p class="chunk" data-nb-ref-number="5" data-nb-words="156" data-nb-chars="888"><span class="idea" data-nb-ref-number="5" id="idea5" data-nb-words="156" data-nb-chars="888">Nikdy také, v&nbsp;noci ani ve&nbsp;dne, nemohli námořníci vstoupit na&nbsp;palubu, aby je&nbsp;Achab nebyl předešel; buď stál u&nbsp;své jamky pro kostěnou nohu, nebo přecházel pravidelně po&nbsp;palubě mezi dvěma neměnnými hranicemi&nbsp;– hlavním a&nbsp;zadním stožárem. Nebo ho&nbsp;viděli, jak stojí na&nbsp;schodech ke&nbsp;kajutě&nbsp;– živou nohu na&nbsp;palubě, hotov vykročit, klobouk stažený do&nbsp;očí, takže i&nbsp;když stál zcela bez hnutí, a&nbsp;uplynulo mnoho dní a&nbsp;nocí, co&nbsp;se&nbsp;již nehoupal ve&nbsp;visutém lůžku, přece nedovedli naprosto jistě říci, zda jeho oči pod staženým kloboukem jsou někdy opravdu zavřeny, či&nbsp;zda je&nbsp;stále upřeně pozorují. A&nbsp;přece tak stával nehnutě v&nbsp;palubním otvoru po&nbsp;celé hodiny a&nbsp;neznatelné noční vlhko se&nbsp;mu&nbsp;sráželo v&nbsp;rosné krůpěje na&nbsp;zkamenělém kabátě a&nbsp;klobouku. Šaty, které za&nbsp;noci zvlhly, druhého dne slunce vysušilo. A&nbsp;tak den po&nbsp;dni, noc po&nbsp;noci již nesestupoval pod palubu; když chtěl něco z&nbsp;kajuty, poslal si&nbsp;pro to.</span></p>
        <p class="chunk" data-nb-ref-number="6" data-nb-words="159" data-nb-chars="957"><span class="idea" data-nb-ref-number="6" id="idea6" data-nb-words="159" data-nb-chars="957">Na&nbsp;volném vzduchu také jedl svá jediná dvě jídla&nbsp;– snídani a&nbsp;oběd. Večeře se&nbsp;nikdy nedotkl. Vousy si&nbsp;nepřistřihoval, takže se&nbsp;mu&nbsp;chmurně zknotily jako vyrvané kořeny vyvrácených stromů, které naplano rostou dál na&nbsp;obnažené základně, třebaže zeleň na&nbsp;vrcholku zašla. Celý jeho život se&nbsp;nyní stal jedinou hlídkou na&nbsp;palubě, a&nbsp;ačkoli Pars také nikdy nepřerušoval svou mystickou hlídku, přece na&nbsp;sebe ti&nbsp;dva snad nikdy nepromluvili&nbsp;– pokud si&nbsp;to&nbsp;po&nbsp;dlouhých přestávkách nevynutila nějaká nezbytnost. Přestože se&nbsp;zdáli tajně spojeni mocným kouzlem, přece navenek a&nbsp;v&nbsp;očích postrašené posádky byli od&nbsp;sebe vzdáleni jako dva póly. I&nbsp;když ve&nbsp;dne náhodou slůvko promluvili, za&nbsp;noci byli zcela němí. Někdy po&nbsp;celé předlouhé hodiny stáli bez jediného slova ve&nbsp;světle hvězd daleko od&nbsp;sebe. Achab stál v&nbsp;palubním otvoru, Pars u&nbsp;hlavního stožáru; přitom se&nbsp;na&nbsp;sebe upřeně dívali, jako by&nbsp;Achab viděl v&nbsp;Parsoví svůj dopředu vržený stín a&nbsp;Pars v&nbsp;Achabovi své opuštěné tělo.</span></p>
        <p class="chunk" data-nb-ref-number="7" data-nb-words="66" data-nb-chars="386"><span class="idea" data-nb-ref-number="7" id="idea7" data-nb-words="66" data-nb-chars="386">A&nbsp;přece Achab&nbsp;– v&nbsp;svém nejvnitřnějším já, jak je&nbsp;denně každou hodinu a&nbsp;v&nbsp;každém okamžiku velitelsky projevoval svým podřízeným&nbsp;– Achab vypadal jako nezávislý pán a&nbsp;Pars jako pouhý jeho otrok. A&nbsp;přesto se&nbsp;zas oba zdáli spolu spřaženi, jako by&nbsp;je&nbsp;popoháněl nějaký neviditelný tyran; hubený stín vedle pevného žebra. Ale ať&nbsp;už&nbsp;byl Pars čímkoli, pevný Achab byl skutečným žebrovím a&nbsp;trupem.</span></p>
        <p class="chunk" data-nb-ref-number="8" data-nb-words="42" data-nb-chars="246"><span class="idea" data-nb-ref-number="8" id="idea8" data-nb-words="42" data-nb-chars="246">Při prvním slabém záblesku jitra se&nbsp;na&nbsp;zádi ozval jeho železný hlas: „Obsadit vrcholky stožárů!“&nbsp;– a&nbsp;po celý den až&nbsp;do&nbsp;západu slunce i&nbsp;za soumraku bylo slyšet týž hlas každou hodinu při zazvonění kormidelníkově: „Co vidíte?&nbsp;– jen bystře, bystře!“</span></p>
        <p class="chunk" data-nb-ref-number="9" data-nb-words="66" data-nb-chars="431"><span class="idea" data-nb-ref-number="9" id="idea9" data-nb-words="66" data-nb-chars="431">Ale když uplynuly tři nebo čtyři dny po&nbsp;setkání s&nbsp;Ráchel hledající děti, a&nbsp;nikdo nespatřil žádný vodomet, monomanický stařec začal podezírat věrnost posádky, alespoň podezíral skoro všechny kromě pohanských harpunářů. Zdálo se, že&nbsp;má&nbsp;dokonce pochybnosti, zda Stubb a&nbsp;Flask úmyslně nepřehlížejí to, po&nbsp;čem pátrá. Měl-li však taková podezření vskutku, moudře se&nbsp;zdržel a&nbsp;nevyjádřil je&nbsp;slovy, i&nbsp;když jeho skutky je&nbsp;skoro prozrazovaly.</span></p>
        <p class="chunk" data-nb-ref-number="10" data-nb-words="166" data-nb-chars="973"><span class="idea" data-nb-ref-number="10" id="idea10" data-nb-words="166" data-nb-chars="973">„Sám chci první spatřit bílou velrybu,“ řekl. „Ano, Achab musí dostat dublon!“ Vlastníma rukama upletl sítěný koš a&nbsp;poslal jednoho námořníka nahoru s&nbsp;příkazem, aby připevnil na&nbsp;vrchol hlavního stožáru jednoduchou kladku. Sám se&nbsp;chopil obou konců provazu spuštěného shora, jeden konec přivázal ke&nbsp;koši a&nbsp;připravil kolík pro druhý konec, aby mohl být upevněn k&nbsp;zábradlí. Dokončiv práci a&nbsp;stále ještě s&nbsp;provazem v&nbsp;ruce a&nbsp;kolíkem u&nbsp;nohou, rozhlížel se&nbsp;po&nbsp;své posádce, těkaje pohledem od&nbsp;muže k&nbsp;muži, až&nbsp;se&nbsp;zastavil u&nbsp;Dagů, Kvíkvega a&nbsp;Taštega; Fedallahovi se&nbsp;však vyhnul. Potom se&nbsp;pevně zahleděl na&nbsp;prvního důstojníka a&nbsp;řekl: „Chop se&nbsp;provazu&nbsp;– svěřuji jej tvým rukám, Starbucku!“ Pak se&nbsp;usadil do&nbsp;koše a&nbsp;nařídil, aby ho&nbsp;vytáhli na&nbsp;jeho stanoviště. Starbuck zajistil provaz a&nbsp;stál u&nbsp;něho. Achab tedy objímal jednou rukou hlavní stěžeň a&nbsp;obzíral na&nbsp;dlouhé míle kolem dokola celé moře&nbsp;– vpředu, vzadu, na&nbsp;té&nbsp;i&nbsp;na oné straně&nbsp;– v&nbsp;širokém okruhu, jaký lze přehlédnout z&nbsp;takové výšky.</span></p>
        <p class="chunk" data-nb-ref-number="11" data-nb-words="164" data-nb-chars="1006"><span class="idea" data-nb-ref-number="11" id="idea11" data-nb-words="164" data-nb-chars="1006">Když má&nbsp;námořník za&nbsp;plavby dělat něco rukama nahoře v&nbsp;lanoví, v&nbsp;místě skoro izolovaném, kde nemůže nohama na&nbsp;nic stoupnout, je&nbsp;tam vytažen a&nbsp;visí na&nbsp;provaze. Konec provazu, upevněný na&nbsp;palubě, bývá za&nbsp;takových okolností vždy svěřován bedlivému dozoru některého muže, který jej neustále hlídá. Při velké spletitosti lan nelze totiž na&nbsp;palubě neomylně rozeznat jejich vzájemný vztah nahoře, a&nbsp;protože konce provazů na&nbsp;palubě se&nbsp;každou chvíli sesmeknou z&nbsp;kolíků, nedalo by&nbsp;se&nbsp;ani zabránit tomu, aby námořník&nbsp;– kdyby ho&nbsp;stále někdo nehlídal&nbsp;– nespadl nějakou neopatrností posádky do&nbsp;moře. Proto Achabovo jednání v&nbsp;té věci nebylo nijak nezvyklé, podivně vypadalo jenom to, že&nbsp;ho&nbsp;měl hlídat Starbuck, jediný téměř muž, který se&nbsp;vůbec odvážil stavět se&nbsp;proti němu aspoň trochu rozhodně&nbsp;– jeden z&nbsp;těch, o&nbsp;jejichž spolehlivosti při hlídkách Achab podle všeho jaksi pochyboval;&nbsp;– bylo podivné, že&nbsp;si&nbsp;Achab vybral za&nbsp;svého strážce právě toho muže a&nbsp;dobrovolně vydal svůj život do&nbsp;rukou osoby, které jinak nedůvěřoval.</span></p>
        <p class="chunk" data-nb-ref-number="12" data-nb-words="70" data-nb-chars="440"><span class="idea" data-nb-ref-number="12" id="idea12" data-nb-words="70" data-nb-chars="440">Vytáhli tedy poprvé Achaba nahoru. Nepobyl tam však ani deset minut a&nbsp;již mu&nbsp;kolem hlavy začal kroužit a&nbsp;pokřikovat jeden z&nbsp;divokých mořských jestřábů s&nbsp;červeným zobákem, kteří v&nbsp;těchto šířkách tak často dotěrně létají kolem velrybářských hlídek na&nbsp;vrcholcích stožárů. Pták opisoval kolem něho změť kruhů nepostižně rychlých. Potom vyrazil na&nbsp;tisíc stop vzhůru do&nbsp;vzduchu, ve&nbsp;spirálách se&nbsp;snášel dolů a&nbsp;znovu začal kroužit kolem jeho hlavy.</span></p>
        <p class="chunk" data-nb-ref-number="13" data-nb-words="44" data-nb-chars="260"><span class="idea" data-nb-ref-number="13" id="idea13" data-nb-words="44" data-nb-chars="260">Achab upíral oči na&nbsp;mlhavý a&nbsp;vzdálený obzor, jako by&nbsp;ani nepozoroval divokého ptáka, kterého by&nbsp;si&nbsp;nebyl nijak zvlášť všímal ani kdo jiný, vždyť to&nbsp;nebylo nic nezvyklého; jenže teď snad i&nbsp;oko nejméně bdělé spatřovalo skoro v&nbsp;každém výjevu tajný, skrytý význam.</span></p>
        <p class="chunk" data-nb-ref-number="14" data-nb-words="26" data-nb-chars="178"><span class="idea" data-nb-ref-number="14" id="idea14" data-nb-words="26" data-nb-chars="178">„Váš klobouk, pane, váš klobouk!“ vykřikl náhle sicilský námořník, který stál na&nbsp;vrcholku zadního stožáru přímo za&nbsp;Achabem, ale poněkud níže, takže je&nbsp;oddělovala vzdušná propast.</span></p>
        <p class="chunk" data-nb-ref-number="15" data-nb-words="25" data-nb-chars="137"><span class="idea" data-nb-ref-number="15" id="idea15" data-nb-words="25" data-nb-chars="137">Vtom už&nbsp;se&nbsp;černé křídlo sneslo až&nbsp;k&nbsp;starcovým očím a&nbsp;dlouhý, zahnutý zobák k&nbsp;jeho hlavě, černý jestřáb vyrazil skřek a&nbsp;odletěl s&nbsp;kořistí.</span></p>
        <p class="chunk" data-nb-ref-number="16" data-nb-words="72" data-nb-chars="428"><span class="idea" data-nb-ref-number="16" id="idea16" data-nb-words="72" data-nb-chars="428">Kolem Tarquiniovy hlavy třikrát zakroužil orel, odnesl mu&nbsp;čapku a&nbsp;opět mu&nbsp;ji&nbsp;vrátil; potom jeho manželka Tanaquil prohlásila, že&nbsp;Tarquinius bude králem římským. Ale toto znamení bylo pokládáno za&nbsp;dobré jen proto, že&nbsp;orel čapku navrátil. Achabův klobouk vrácen nebyl; divoký jestřáb s&nbsp;ním letěl dál a&nbsp;dál před lodní přídí, až&nbsp;konečně zmizel, a&nbsp;tam, kde zmizel, bylo nejasně vidět, jak malý černý bod padá z&nbsp;obrovské výše do&nbsp;moře.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_140.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>