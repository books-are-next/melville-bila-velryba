<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="IV.PŘIKRÝVKA">
    <meta name="apple-mobile-web-app-capable" content="yes">
    <title>IV.PŘIKRÝVKA • Bílá velryba</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./bila_velryba_012.html">
    <link rel="next" href="./bila_velryba_014.html">
    <meta name="nb-order" content="12">
    <link rel="self" href="bila_velryba_013.html">
    <meta name="nb-identifier" content="melville-bila-velryba-6f106a3">
    <meta name="nb-role" content="chapter">
  </head>
  <body data-nb-words="1350" data-nb-chars="7961" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="12"><span class="idea" data-nb-ref-number="1" id="idea1" data-nb-words="1" data-nb-chars="12">IV.PŘIKRÝVKA</span></h1>
        <p class="chunk" data-nb-ref-number="2" data-nb-words="125" data-nb-chars="787"><span class="idea" data-nb-ref-number="2" id="idea2" data-nb-words="125" data-nb-chars="787">Když jsem se&nbsp;nazítří za&nbsp;bílého dne probudil, shledal jsem, že&nbsp;Kvíkvegova paže je&nbsp;ovinuta kolem mne nesmírně láskyplně a&nbsp;oddaně. Někdo by&nbsp;si&nbsp;mohl bezmála myslit, že&nbsp;jsem jeho manželka. Přikrývka byla sešívaná z&nbsp;různobarevných kusů, plná zvláštních malých mnohobarevných čtverečků a&nbsp;trojúhelníků. Jeho paže, tetovaná po&nbsp;celé délce nekonečným krétským bludištěm obrazů, z&nbsp;nichž se&nbsp;žádný odstínem nepodobal druhému&nbsp;– snad proto, že&nbsp;paže byla na&nbsp;moři vystavena slunci a&nbsp;stínu nesoustavně, poněvadž rukávy košile bývají vyhrnuty v&nbsp;různých dobách nestejně&nbsp;– ta&nbsp;paže, musím říci, vypadala jako pruh naší sešívané přikrývky. Opravdu, když jsem se&nbsp;probudil a&nbsp;jeho paže ležela na&nbsp;přikrývce, stěží jsem ji&nbsp;od&nbsp;ní&nbsp;rozeznal, tak barvy splývaly; jen podle tíhy a&nbsp;tlaku jsem poznal, že&nbsp;mě&nbsp;Kvíkveg objímá.</span></p>
        <p class="chunk" data-nb-ref-number="3" data-nb-words="134" data-nb-chars="773"><span class="idea" data-nb-ref-number="3" id="idea3" data-nb-words="134" data-nb-chars="773">Měl jsem divné pocity. Dovolte, pokusím se&nbsp;je&nbsp;vysvětlit. Vzpomínám si, že&nbsp;se&nbsp;mi&nbsp;přihodilo něco podobného ještě v&nbsp;dětství; nikdy jsem si&nbsp;nebyl zcela jist, byl-li to&nbsp;sen či&nbsp;skutečnost. Takhle to&nbsp;bylo. Provedl jsem nějaké darebáctví&nbsp;– myslím, že&nbsp;jsem se&nbsp;pokoušel vlézt do&nbsp;komína, poněvadž jsem před několika dny viděl kominíka, jak tam leze. Moje macecha, jež mě&nbsp;beztoho neustále bila nebo mě&nbsp;posílala bez večeře spat, vytáhla mě&nbsp;za&nbsp;nohu z&nbsp;komína a&nbsp;poslala mě&nbsp;do&nbsp;postele, neohlížejíc se&nbsp;na&nbsp;to, že&nbsp;jsou dvě hodiny odpoledne, dne 21. června, nejdelšího dne v&nbsp;roce na&nbsp;naší polokouli. Bylo mi&nbsp;hrozně. Nedalo se&nbsp;nic dělat, proto jsem šel nahoru do&nbsp;svého pokojíčka v&nbsp;druhém patře, svlékal jsem se&nbsp;co&nbsp;nejpomaleji, jen abych zabil čas, a&nbsp;s&nbsp;hořkým povzdechem jsem zalezl pod přikrývku.</span></p>
        <p class="chunk" data-nb-ref-number="4" data-nb-words="310" data-nb-chars="1781"><span class="idea" data-nb-ref-number="4" id="idea4" data-nb-words="310" data-nb-chars="1781">Tam jsem ležel, sklíčeně si&nbsp;vypočítávaje, že&nbsp;musí uplynout šestnáct hodin, než budu moci očekávat vzkříšení. Šestnáct hodin v&nbsp;posteli! Už&nbsp;při tom pomyšlení mě&nbsp;bolelo v&nbsp;kříži. A&nbsp;k&nbsp;tomu bylo tak světlo; slunce svítilo do&nbsp;okna, na&nbsp;ulici hlučně rachotily povozy a&nbsp;po celém domě se&nbsp;ozývaly veselé hlasy. Bylo mi&nbsp;hůř a&nbsp;hůře&nbsp;– až&nbsp;konečně jsem vstal, oblékl se&nbsp;a&nbsp;v&nbsp;punčochách jsem se&nbsp;tiše kradl dolů. Vyhledal jsem macechu, padl před ní&nbsp;na&nbsp;kolena a&nbsp;prosil ji&nbsp;jako o&nbsp;zvláštní milost, aby mi&nbsp;za&nbsp;mé&nbsp;uličnictví pořádně nabila. Ať&nbsp;mě&nbsp;potrestá jakkoli, jen ať&nbsp;nemusím tak nesnesitelně dlouho ležet v&nbsp;posteli. Byla to&nbsp;však macecha ze&nbsp;všech nejlepší a&nbsp;nejsvědomitější, a&nbsp;já se&nbsp;musel vrátit do&nbsp;svého pokoje. Po&nbsp;několik hodin jsem tam ležel s&nbsp;otevřenýma očima a&nbsp;bylo mi&nbsp;tak bídně, že&nbsp;jsem už&nbsp;nikdy nic takového nepocítil, ani při pozdějších velkých neštěstích. Konečně jsem asi upadl v&nbsp;neklidný, děsivý spánek; probíral jsem se&nbsp;z&nbsp;něho pomalu&nbsp;– napolo ještě ponořen ve&nbsp;sny&nbsp;– a&nbsp;otevřel jsem oči; pokoj, dříve zalitý slunečním světlem, byl nyní pohroužen v&nbsp;úplnou temnotu. V&nbsp;tu chvíli jsem se&nbsp;celý zachvěl, nic nebylo vidět, nic nebylo slyšet, připadalo mi&nbsp;však, že&nbsp;v&nbsp;mé ruce spočívá ruka nadpřirozená. Má&nbsp;paže ležela na&nbsp;přikrývce a&nbsp;bezejmenný, nepředstavitelný, mlčenlivý přízrak nebo tělo, kterému ruka patřila, jako by&nbsp;seděl u&nbsp;mé postele. Připadalo mi, že&nbsp;věky se&nbsp;kladou na&nbsp;věky, jak jsem tam ležel, ztuhlý nejděsivějšími obavami, neodvažuje se&nbsp;odtáhnout ruku; a&nbsp;přece jsem si&nbsp;přitom myslil, že&nbsp;kdybych jí&nbsp;mohl jen maličko pohnout, zlomím to&nbsp;hrozné kouzlo. Nevím, jak toto vědomí konečně pominulo. Ale když jsem se&nbsp;ráno probudil, s&nbsp;hrůzou jsem se&nbsp;rozpomněl na&nbsp;celý zážitek a&nbsp;potom jsem se&nbsp;po&nbsp;celé dny a&nbsp;týdny a&nbsp;měsíce utápěl v&nbsp;marných pokusech o&nbsp;vysvětlení té&nbsp;záhady. Ještě dnes se&nbsp;tím často obírám.</span></p>
        <p class="chunk" data-nb-ref-number="5" data-nb-words="375" data-nb-chars="2259"><span class="idea" data-nb-ref-number="5" id="idea5" data-nb-words="375" data-nb-chars="2259">Odmyslíme-li si&nbsp;hrozný strach, pak ovšem mé&nbsp;pocity ve&nbsp;chvíli, kdy jsem tu&nbsp;nadpřirozenou ruku cítil ve&nbsp;své, byly svou zvláštností velmi podobné těm, které jsem zakoušel při probuzení, když jsem viděl, že&nbsp;mě&nbsp;objímá Kvíkvegova pohanská paže. Pomalu se&nbsp;mi&nbsp;vybavovaly události uplynulé noci, střízlivě, kousek po&nbsp;kousku, a&nbsp;ze všeho zůstával jen dojem komičnosti. Ač&nbsp;jsem se&nbsp;pokusil pohnout jeho rukou&nbsp;– uvolnit manželské sevření&nbsp;– přece mě&nbsp;spící harpunář stále tiskl tak pevně, jako by&nbsp;nás mohla od&nbsp;sebe odloučit jen smrt. Pokusil jsem se&nbsp;ho&nbsp;probudit&nbsp;– „Kvíkvegu!“&nbsp;– ale on&nbsp;odpovídal jen chrápáním. Potom jsem se&nbsp;převalil s&nbsp;pocitem, jako bych měl krk v&nbsp;koňském chomoutu. Náhle jsem ucítil slabé škrábnutí. Odhodil jsem přikrývku a&nbsp;hle! vedle divocha odpočíval tomahavk, jako by&nbsp;to&nbsp;bylo nemluvně s&nbsp;ostrou tváří. To&nbsp;jsem v&nbsp;pěkné bryndě, věru; za&nbsp;bílého dne v&nbsp;cizím domě v&nbsp;posteli s&nbsp;lidojedem a&nbsp;tomahavkem! „Kvíkvegu!&nbsp;– buď tak hodný, Kvíkvegu, probuď se!“ Teprve po&nbsp;dlouhém třepání a&nbsp;hlasitých a&nbsp;neustálých výtkách, že&nbsp;je&nbsp;neslušné, aby muž objímal tak manželsky svého kamaráda, podařilo se&nbsp;mi&nbsp;dostat z&nbsp;něho zabručení. Potom odtáhl paži, otřásl se&nbsp;jako novofundlandský pes, který právě vylezl z&nbsp;vody, posadil se&nbsp;na&nbsp;posteli strnule jako kůl a&nbsp;díval se&nbsp;na&nbsp;mne. Mnul si&nbsp;oči, jako by&nbsp;se&nbsp;nemohl upamatovat, kde se&nbsp;tu&nbsp;beru, ale brzy mu&nbsp;zřejmě začalo tak trochu svítat. Ležel jsem klidně a&nbsp;bez obav jsem si&nbsp;prohlížel tohoto podivného tvora. Když si&nbsp;konečně uvědomil, jakého má&nbsp;spoluspáče, a&nbsp;smířil se&nbsp;s&nbsp;tou skutečností, vyskočil na&nbsp;podlahu a&nbsp;jistými znameními a&nbsp;zvuky mi&nbsp;naznačil, budu-li si&nbsp;přát, že&nbsp;se&nbsp;nejdříve oblékne on&nbsp;a&nbsp;potom mi&nbsp;ponechá celý pokoj, abych se&nbsp;mohl oblékat o&nbsp;samotě. Kvíkvegu, řekl jsem si, to&nbsp;je&nbsp;za&nbsp;těchto okolností předehra docela civilizovaná. Divoši mají opravdu vrozený smysl pro ohleduplnost, říkejte si, co&nbsp;chcete; je&nbsp;úžasné, jak bytostná je&nbsp;jejich zdvořilost. Činím Kvíkvegovi tuto zvláštní poklonu, poněvadž se&nbsp;mnou jednal s&nbsp;takovým ohledem a&nbsp;šetrností, kdežto já&nbsp;se&nbsp;prohřešil velkou hrubostí; civěl jsem na&nbsp;něho z&nbsp;postele a&nbsp;pozoroval všechny jeho pohyby při oblékání, neboť na&nbsp;chvíli u&nbsp;mne zvědavost zvítězila nad slušným vychováním. Nedivte se, vždyť člověka, jako byl Kvíkveg, neuvidíte každý den a&nbsp;jeho chování stálo za&nbsp;neobvyklou pozornost.</span></p>
        <p class="chunk" data-nb-ref-number="6" data-nb-words="189" data-nb-chars="1110"><span class="idea" data-nb-ref-number="6" id="idea6" data-nb-words="189" data-nb-chars="1110">Začal se&nbsp;oblékat od&nbsp;hlavy, narazil si&nbsp;nejprve kastorový klobouk&nbsp;– mimochodem hodně vysoký&nbsp;– a&nbsp;pak začal shánět boty, ač&nbsp;byl ještě bez kalhot. Proč to&nbsp;dělal, věru nedovedu říci&nbsp;– ale jeho dalším počinem bylo, že&nbsp;se&nbsp;vtěsnal&nbsp;– s&nbsp;botami v&nbsp;rukou a&nbsp;kloboukem na&nbsp;hlavě&nbsp;– pod postel. Podle různého hekání a&nbsp;napínání jsem soudil, že&nbsp;se&nbsp;namáhá s&nbsp;obouváním, ačkoli pokud vím, žádné pravidlo slušnosti od&nbsp;nikoho nežádá, aby se&nbsp;při obouvání skrýval. Ale Kvíkveg, jak vidíte, byl v&nbsp;přechodném stadiu&nbsp;– ani housenka, ani motýl. Byl jen natolik civilizován, že&nbsp;ukazoval svou cizokrajnost co&nbsp;možná nejpodivněji. Jeho výchova nebyla dosud skončena. Ještě nematuroval. Kdyby nebyl trochu civilizován, byl by&nbsp;se&nbsp;možná vůbec netrápil s&nbsp;botami; a&nbsp;kdyby nebyl stále ještě divochem, ani ve&nbsp;snu by&nbsp;ho&nbsp;nenapadlo lézt při obouvání pod postel. Konečně se&nbsp;objevil&nbsp;– klobouk měl hodně pomačkaný a&nbsp;sražený přes oči&nbsp;– a&nbsp;začal našlapovat a&nbsp;kulhat po&nbsp;pokoji, jako by&nbsp;na&nbsp;boty nebyl dost zvyklý; zřejmě ho&nbsp;při prvním náporu pronikavého jitřního chladu tlačil a&nbsp;trýznil jeho pár vlhkých, svraštělých bot z&nbsp;hověziny&nbsp;– podle všeho neušitých na&nbsp;míru.</span></p>
        <p class="chunk" data-nb-ref-number="7" data-nb-words="194" data-nb-chars="1096"><span class="idea" data-nb-ref-number="7" id="idea7" data-nb-words="194" data-nb-chars="1096">Povšiml jsem si&nbsp;teď, že&nbsp;okno nemá záclony a&nbsp;že sem je&nbsp;přes úzkou ulici z&nbsp;protějšího domu dobře vidět, a&nbsp;uvědomil jsem si, jak málo slušný je&nbsp;Kvíkveg, když má&nbsp;na&nbsp;sobě o&nbsp;málo více než klobouk a&nbsp;boty; poprosil jsem ho&nbsp;tedy, jak nejlépe jsem dovedl, aby si&nbsp;s&nbsp;oblékáním pospíšil a&nbsp;zejména aby si&nbsp;co&nbsp;nejrychleji natáhl kalhoty. Uposlechl a&nbsp;začal se&nbsp;mýt. V&nbsp;tu ranní dobu by&nbsp;si&nbsp;každý křesťan umyl obličej, ale Kvíkveg se&nbsp;k&nbsp;mému úžasu spokojil s&nbsp;omytím hrudi, paží a&nbsp;rukou. Potom oblékl vestu, a&nbsp;uchopiv kus tvrdého mýdla z&nbsp;umyvadla na&nbsp;stole, ponořil je&nbsp;do&nbsp;vody a&nbsp;začal si&nbsp;mydlit tvář. Dával jsem pozor, kde asi má&nbsp;břitvu, on&nbsp;však, hleďme, vzal harpunu stojící u&nbsp;postele, oddělal dlouhé dřevěné držadlo, stáhl chránítko ze&nbsp;špice, ostří trochu obtáhl na&nbsp;botě, přistoupil k&nbsp;střípku zrcadla na&nbsp;stěně a&nbsp;začal energicky škrabat či&nbsp;spíše harpunovat své tváře. Kvíkvegu, myslím si, takhle užíváš Rogerovy nejlepší oceli po&nbsp;čertech důkladně! Později&nbsp;– když jsem poznal, z&nbsp;jaké znamenité oceli jsou špice harpuny a&nbsp;jak nesmírně ostré jsou vždy její dlouhé a&nbsp;rovné kraje, už&nbsp;jsem se&nbsp;tolik nedivil takovémuto holení.</span></p>
        <p class="chunk" data-nb-ref-number="8" data-nb-words="22" data-nb-chars="143"><span class="idea" data-nb-ref-number="8" id="idea8" data-nb-words="22" data-nb-chars="143">Kvíkveg se&nbsp;brzy dooblékl a&nbsp;pyšně vypochodoval z&nbsp;pokoje, zahalen do&nbsp;velké, tlusté lodivodské kazajky a&nbsp;třímaje svou harpunu jako maršálskou hůl.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>