<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="LV.O&nbsp;NESTVŮRNÝCH ZOBRAZENÍCH VELRYB">
    <meta name="apple-mobile-web-app-capable" content="yes">
    <title>LV.O&nbsp;NESTVŮRNÝCH ZOBRAZENÍCH VELRYB • Bílá velryba</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./bila_velryba_063.html">
    <link rel="next" href="./bila_velryba_065.html">
    <meta name="nb-order" content="63">
    <link rel="self" href="bila_velryba_064.html">
    <meta name="nb-identifier" content="melville-bila-velryba-f4b8411">
    <meta name="nb-role" content="chapter">
  </head>
  <body data-nb-words="1531" data-nb-chars="9926" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_063.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="35"><span class="idea" data-nb-ref-number="1" id="idea1" data-nb-words="4" data-nb-chars="35">LV.O&nbsp;NESTVŮRNÝCH ZOBRAZENÍCH VELRYB</span></h1>
        <p class="chunk" data-nb-ref-number="2" data-nb-words="74" data-nb-chars="462"><span class="idea" data-nb-ref-number="2" id="idea2" data-nb-words="74" data-nb-chars="462">Vymaluji vám zanedlouho, pokud je&nbsp;to&nbsp;bez plátna možné, skutečnou podobu velryby, jak se&nbsp;opravdu jeví zraku velrybáře, když je&nbsp;přivázána podél velrybářské lodi, takže si&nbsp;na&nbsp;ni&nbsp;může klidně stoupnout. Proto snad bude záhodno, abych vás nejdřív upozornil na&nbsp;ty&nbsp;podivné, vymyšlené podoby velryby, které jsou obyvatelům pevniny podnes drze předkládány k&nbsp;věření. Je&nbsp;na&nbsp;čase, aby se&nbsp;v&nbsp;této věci svět dověděl pravdu a&nbsp;zjistil, že&nbsp;takové podoby velryb jsou docela falešné.</span></p>
        <p class="chunk" data-nb-ref-number="3" data-nb-words="76" data-nb-chars="533"><span class="idea" data-nb-ref-number="3" id="idea3" data-nb-words="76" data-nb-chars="533">Původní pramen všech těchto obrazových klamů lze podle všeho hledat mezi nejstaršími skulpturami indickými, egyptskými a&nbsp;řeckými. Od&nbsp;těch vynalézavých, ale nesvědomitých dob, kdy byla velryba zpodobována na&nbsp;mramorových vlysech chrámových, na&nbsp;podstavcích soch, na&nbsp;štítech, medailonech, pohárech a&nbsp;mincích, kdy delfín byl zobrazován na&nbsp;brnění, jako bylo Saladdínovo, i&nbsp;na přílbě svatého Jiří, od&nbsp;těch dob neustále převládala určitá umělecká volnost, a&nbsp;to nejen u&nbsp;většiny lidových obrazů velryby, ale i&nbsp;v&nbsp;mnohých vědeckých vyobrazeních.</span></p>
        <p class="chunk" data-nb-ref-number="4" data-nb-words="132" data-nb-chars="871"><span class="idea" data-nb-ref-number="4" id="idea4" data-nb-words="132" data-nb-chars="871">Podle všeho najdeme nejstarší známou podobiznu něčeho, co&nbsp;má&nbsp;být zřejmě velryba, v&nbsp;proslulém jeskynním chrámu na&nbsp;ostrově Elephanta v&nbsp;Indii. Bráhmani tvrdí, že&nbsp;v&nbsp;nekonečných téměř skulpturách této jeskynní pagody, stojící od&nbsp;nepaměti, byla zobrazena všechna řemesla a&nbsp;zaměstnání a&nbsp;všechna myslitelná povolání lidská již celé věky předtím, než vpravdě vznikla. Není proto divu, že&nbsp;tu&nbsp;bylo předem nastíněno i&nbsp;naše ušlechtilé povolání velrybářské. Indická velryba, o&nbsp;níž se&nbsp;tu&nbsp;zmiňujeme, vyskytuje se&nbsp;na&nbsp;stěně ve&nbsp;zvláštním poli, zobrazujícím vtělení boha Višnua v&nbsp;podobu leviatana, učeně známého pod jménem Matsja Avatár. Ačkoli toto sochařské dílo je&nbsp;napůl člověk a&nbsp;napůl velryba, z&nbsp;níž je&nbsp;tu&nbsp;pouze ocas, přece je&nbsp;i&nbsp;tato malá její část naprosto nesprávná. Vypadá spíše jako hrotité zakončení hroznýše anakondy nežli jako široké vějíře majestátních ploutví opravdové velryby.</span></p>
        <p class="chunk" data-nb-ref-number="5" data-nb-words="237" data-nb-chars="1505"><span class="idea" data-nb-ref-number="5" id="idea5" data-nb-words="237" data-nb-chars="1505">Zajděte však do&nbsp;starých galerií a&nbsp;podívejte se, jak slavný křesťanský malíř zobrazil tuto rybu! Nepodařilo se&nbsp;mu&nbsp;to&nbsp;o&nbsp;nic lépe než předpotopnímu Indovi. Je&nbsp;to&nbsp;Guidův obraz Persea, zachraňujícího Andromedu před mořskou obludou nebo velrybou. Odkud měl Guido model k&nbsp;takovému podivnému tvoru? Ani když Hogarth maloval totéž v&nbsp;„Sestoupení Perseově“, neudělal to&nbsp;o&nbsp;nic lépe. Obrovské tělo Hogarthovy obludy, šplíchající se&nbsp;na&nbsp;hladině, vytlačuje sotva na&nbsp;píď vody. Na&nbsp;zádech má&nbsp;cosi jako vysoké sedadlo pro jízdu na&nbsp;slonu a&nbsp;její rozevřenou tlamu s&nbsp;tesáky, do&nbsp;níž se&nbsp;valí vlny, bychom mohli považovat za&nbsp;Zrádcovu bránu, vedoucí z&nbsp;Temže po&nbsp;vodě do&nbsp;Toweru. Potom tu&nbsp;jsou velryby z&nbsp;„Prodromu“ starého skotského Sibbalda a&nbsp;velryba Jonášova, jak je&nbsp;zobrazována v&nbsp;ilustracích starých biblí a&nbsp;na dřevorytech starých čítanek. Co&nbsp;máme říci o&nbsp;těch velrybách? Pokud jde o&nbsp;knihařskou velrybu, která se&nbsp;vine jako réva kolem řetězu spouštěné kotvy&nbsp;– bývá vytlačena a&nbsp;vyzlacena na&nbsp;hřbetech a&nbsp;titulních stranách mnohých knih jak starých, tak nových&nbsp;– tento tvor je&nbsp;velmi malebný, ale čistě vybájený a&nbsp;je, myslím, napodobeninou podobných obrazů na&nbsp;antických vázách. Ačkoli bývá všeobecně nazýván delfínem, přece podle mého soudu je&nbsp;tato knihařská ryba pokusem o&nbsp;velrybu, protože tu&nbsp;mínili zobrazit, když tuto značku poprvé zaváděli. Značky bylo poprvé použito italským nakladatelem někdy v&nbsp;patnáctém století, kdy ožívala učenost. Za&nbsp;oněch dob, a&nbsp;ještě poměrně donedávna, lidé totiž delfíny považovali za&nbsp;zvláštní druh leviatana.</span></p>
        <p class="chunk" data-nb-ref-number="6" data-nb-words="45" data-nb-chars="331"><span class="idea" data-nb-ref-number="6" id="idea6" data-nb-words="45" data-nb-chars="331">Na&nbsp;vinětách a&nbsp;jiných okrasách některých starých knih najdete někdy velmi podivné pokusy o&nbsp;velrybu, přičemž všechny možné druhy vodotrysků, vodometů, studených i&nbsp;horkých vřídel, Saratoga i&nbsp;Baden-Baden, bublají z&nbsp;jejího nevyčerpatelného mozku. Na&nbsp;titulní stránce původního vydání „Pokroku ve&nbsp;vědách“ najdete několik podivných velryb.</span></p>
        <p class="chunk" data-nb-ref-number="7" data-nb-words="92" data-nb-chars="600"><span class="idea" data-nb-ref-number="7" id="idea7" data-nb-words="92" data-nb-chars="600">Ale opusťme všechny tyto neodborné pokusy a&nbsp;podívejme se&nbsp;na&nbsp;ty&nbsp;obrazy leviatanů, které jsou prohlašovány za&nbsp;střízlivé vědecké nákresy z&nbsp;ruky lidí věci znalých. Ve&nbsp;staré Harrisově sbírce cestopisů jsou některé rytiny velryb, vyňaté z&nbsp;holandské cestopisné knihy z&nbsp;roku 1671, nazvané „Velrybářská plavba na&nbsp;Špicberky na&nbsp;lodi Jonáš ve&nbsp;velrybě, kapitán Peter Peterson z&nbsp;Fríska“. Na&nbsp;jedné rytině jsou velryby zpodobeny jako ohromné vory, ležící mezi ledovými ostrovy, a&nbsp;po zádech jim pobíhají polární medvědi. Na&nbsp;jiné rytině je&nbsp;úžasný omyl, neboť velryba je&nbsp;tu&nbsp;představována se&nbsp;svislými ocasními ploutvemi.</span></p>
        <p class="chunk" data-nb-ref-number="8" data-nb-words="114" data-nb-chars="733"><span class="idea" data-nb-ref-number="8" id="idea8" data-nb-words="114" data-nb-chars="733">Potom je&nbsp;tu&nbsp;zas imponující kvartová kniha, napsaná jakýmsi kapitánem Golnettem z&nbsp;anglického námořnictva; má&nbsp;název „Plavba kolem mysu Hornu do&nbsp;jižních moří za&nbsp;rozšířením lovišť vorvaňů“. V&nbsp;této knize je&nbsp;náčrtek, který se&nbsp;vydává za&nbsp;„obraz physetera neboli vorvaně, nakreslený podle rozměrů velryby zabité na&nbsp;pobřeží Mexika v&nbsp;srpnu 1793 a&nbsp;vytažené na&nbsp;palubu“. Nepochybuji, že&nbsp;kapitán dal tento obrázek nakreslit pro poučení svých námořníků. Abych uvedl jen jedinou věc, dovolím si&nbsp;poznámku, že&nbsp;kdybychom podle udaného měřítka zvětšili oko zobrazené velryby, musel by&nbsp;mít dospělý vorvaň oko veliké jako světlík na&nbsp;přídi, to&nbsp;jest nějakých pět stop dlouhé. Ach, můj šlechetný kapitáne, proč jsi nám nepřidal Jonáše, jak vyhlíží z&nbsp;toho oka?</span></p>
        <p class="chunk" data-nb-ref-number="9" data-nb-words="77" data-nb-chars="542"><span class="idea" data-nb-ref-number="9" id="idea9" data-nb-words="77" data-nb-chars="542">Ani nejsvědomitější přírodopisné kompilace pro poučení nedospělé mládeže nejsou prosty stejných odporných omylů. Podívejte se&nbsp;jen na&nbsp;populární dílo „Goldsmithova oživená příroda“. V&nbsp;zkráceném londýnském vydání z&nbsp;roku 1807 jsou rytiny domnělé „velryby“ a&nbsp;„narvala“. Nechci být neslušný, ale tato nevzhledná velryba vypadá spíše jako amputovaná svině, a&nbsp;pokud jde o&nbsp;narvala, jediný pohled na&nbsp;obrázek vzbudí ve&nbsp;vás úžas. Jak je&nbsp;možné, že&nbsp;v&nbsp;našem devatenáctém století vydávají inteligentním školákům takového okřídleného koně za&nbsp;skutečného tvora?</span></p>
        <p class="chunk" data-nb-ref-number="10" data-nb-words="55" data-nb-chars="361"><span class="idea" data-nb-ref-number="10" id="idea10" data-nb-words="55" data-nb-chars="361">Pak zase roku 1825 vydal velký přírodopisec Bernard Germain hrabě de&nbsp;Lacépѐde vědecky uspořádanou knihu o&nbsp;velrybách, v&nbsp;které je&nbsp;několik obrázků různých leviatanů. Všechny jsou nejen nesprávné, ale obrázek mysticeta neboli grónské velryby (to znamená pravé velryby) považuje i&nbsp;Scoresby, jenž má&nbsp;veliké zkušenosti s&nbsp;těmito druhy, za&nbsp;cosi, co&nbsp;nemá v&nbsp;přírodě vzoru.</span></p>
        <p class="chunk" data-nb-ref-number="11" data-nb-words="110" data-nb-chars="734"><span class="idea" data-nb-ref-number="11" id="idea11" data-nb-words="110" data-nb-chars="734">Ale nasadit korunu všem těmto omylům, to&nbsp;bylo dopřáno teprve vědci Fredericku Cuvierovi, bratru slavného barona. Roku 1836 vydal „Přírodopis velryb“, v&nbsp;němž přináší něco, čemu říká obraz vorvaně. Nežli ukážete tento obrázek některému Nantuckeťanovi, raději si&nbsp;nejdříve zajistěte volný ústup z&nbsp;Nantucketu! Zkrátka, vorvaň Fredericka Cuviera vůbec není vorvaň, nýbrž dýně. Autorovi nebylo ovšem nikdy dopřáno zúčastnit se&nbsp;velrybářské výpravy (takoví lidé to&nbsp;nemívají ve&nbsp;zvyku), ale kdo nám poví, odkud vzal ten obraz? Možná že&nbsp;jej získal tak, jako jeho vědecký předchůdce v&nbsp;témž oboru Desmarest získal své autentické zmetky, totiž z&nbsp;čínských kreseb. A&nbsp;jak veselými kreslíři jsou tito Číňané, to&nbsp;nám ukazují mnohé podivné čajové servisy.</span></p>
        <p class="chunk" data-nb-ref-number="12" data-nb-words="51" data-nb-chars="314"><span class="idea" data-nb-ref-number="12" id="idea12" data-nb-words="51" data-nb-chars="314">A&nbsp;co máme říci o&nbsp;velrybách na&nbsp;vývěsních štítech, jež visí nad krámy obchodníků s&nbsp;olejem? Jsou to&nbsp;obyčejně velryby Richarda III., s&nbsp;velbloudími hrby, velmi divoké; k&nbsp;snídani mívají tři nebo čtyři námořnické dorty, to&nbsp;jest velrybářské čluny plné námořníků. Jejich znetvořená těla se&nbsp;pohybují v&nbsp;mořích krve a&nbsp;kobaltu.</span></p>
        <p class="chunk" data-nb-ref-number="13" data-nb-words="160" data-nb-chars="1025"><span class="idea" data-nb-ref-number="13" id="idea13" data-nb-words="160" data-nb-chars="1025">Ale tyto rozmanité omyly při zpodobování velryb nás konec konců nijak nepřekvapují. Uvažte jen; většina vědeckých obrázků byla nakreslena podle velryb vyvržených na&nbsp;břeh, a&nbsp;jsou asi tak věrné, jako kdyby kresba vraku s&nbsp;rozdrcenou zádí měla přesně představovat vznešenou loď ve&nbsp;vší neporušené slávě. Sloni už&nbsp;sice stáli modelem pro portrét v&nbsp;životní velikosti, ale živý leviatan ještě nikdy neplul tak, aby jej malíř mohl namalovat. Živou velrybu v&nbsp;její plné vznešenosti a&nbsp;významnosti lze spatřit jenom v&nbsp;mořích s&nbsp;nezbadatelnými hloubkami. Když plove, je&nbsp;její ohromný trup neviditelný jako u&nbsp;bitevní lodi spuštěné na&nbsp;vodu a&nbsp;pro smrtelníka je&nbsp;navždy nemožné vyzvednout ji&nbsp;z&nbsp;tohoto živlu do&nbsp;vzduchu a&nbsp;přitom zachovat všechnu její mohutnou pružnost a&nbsp;ohebnost. Pomiňme nejvýš pravděpodobné tvarové rozdíly mezi velrybím kojencem a&nbsp;dospělým platonským leviatanem; ale i&nbsp;když je&nbsp;takové velrybí mládě vytaženo na&nbsp;palubu lodi, má&nbsp;tvar tak nezvyklý, úhořovitý, pružný a&nbsp;měnlivý, že&nbsp;by&nbsp;ani sám ďábel nedovedl zachytit jeho pravý výraz.</span></p>
        <p class="chunk" data-nb-ref-number="14" data-nb-words="193" data-nb-chars="1217"><span class="idea" data-nb-ref-number="14" id="idea14" data-nb-words="193" data-nb-chars="1217">Někdo si&nbsp;ovšem může myslit, že&nbsp;z&nbsp;obnažené velrybí kostry, vyvržené na&nbsp;břeh, je&nbsp;možno si&nbsp;vyvodit přesnou představu o&nbsp;velrybí pravé podobě. Vůbec ne. To&nbsp;právě patří ke&nbsp;zvláštnostem leviatana, že&nbsp;jeho kostra jen velmi málo naznačuje celkovou podobu. Kostra Jeremiáše Benthama, visící jako lustr v&nbsp;knihovně jednoho z&nbsp;vykonavatelů jeho poslední vůle, dává sice správnou představu o&nbsp;mohutném čele starého utilitaristy i&nbsp;o&nbsp;ostatních jeho hlavních osobitých znacích, ale nic takového se&nbsp;nedá vyčíst ze&nbsp;skloubených kostí kteréhokoli leviatana. Ve&nbsp;skutečnosti, jak praví velký Hunter, pouhá kostra velryby a&nbsp;zvíře plně vyvinuté a&nbsp;obrostlé mají se&nbsp;k&nbsp;sobě asi jako hmyz k&nbsp;zaoblené kukle, která jej obaluje. Platí to&nbsp;zejména o&nbsp;hlavě, jak v&nbsp;kterési části této knihy mimochodem ukážeme. Ta&nbsp;zvláštnost je&nbsp;také podivuhodně doložena boční ploutví, jejíž kosti skoro úplně odpovídají kostem lidské ruky, ale bez palce; má&nbsp;čtyři normální prsty s&nbsp;kostmi: ukazovák, prostředník, prsteník a&nbsp;malík, ale všechny jsou trvale uloženy v&nbsp;masité pokrývce jako lidské prsty vsunuté do&nbsp;umělého chránítka. „I&nbsp;když s&nbsp;námi velryba zachází hodně bezohledně,“ řekl humorný Stubb jednoho dne, „přece se&nbsp;o&nbsp;ní nedá říci, že&nbsp;by&nbsp;s&nbsp;námi jednala bez rukaviček.“</span></p>
        <p class="chunk" data-nb-ref-number="15" data-nb-words="111" data-nb-chars="663"><span class="idea" data-nb-ref-number="15" id="idea15" data-nb-words="111" data-nb-chars="663">Ze&nbsp;všech těchto důvodů&nbsp;– ať&nbsp;už&nbsp;se&nbsp;na&nbsp;to&nbsp;díváte jakkoli&nbsp;– musíte dospět k&nbsp;názoru, že&nbsp;velký leviatan je&nbsp;jediný tvor na&nbsp;světě, který až&nbsp;do&nbsp;konce zůstane nevymalován. Je&nbsp;pravda, že&nbsp;se&nbsp;některý obraz přibližuje skutečnosti více než jiný, přece však není opravdu věrný. Neznáme tedy na&nbsp;světě způsob, jak přesně zjistit pravou podobu velryb. A&nbsp;jediný způsob, jak si&nbsp;můžete utvořit aspoň přibližnou představu o&nbsp;jejích živých obrysech, je&nbsp;to, že&nbsp;se&nbsp;sami vydáte na&nbsp;velrybářskou výpravu; při tom se&nbsp;ovšem vydáváte nemalému nebezpečí, že&nbsp;vás leviatan navěky stáhne a&nbsp;potopí. Proto se&nbsp;mi&nbsp;zdá, že&nbsp;uděláte nejlíp, nebudete-li příliš nenasytně zvědaví, pokud jde o&nbsp;toho leviatana.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_065.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>