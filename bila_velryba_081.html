<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="LXXII.OPIČÍ ŠŇŮRA">
    <meta name="apple-mobile-web-app-capable" content="yes">
    <title>LXXII.OPIČÍ ŠŇŮRA • Bílá velryba</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./bila_velryba_080.html">
    <link rel="next" href="./bila_velryba_082.html">
    <meta name="nb-order" content="80">
    <link rel="self" href="bila_velryba_081.html">
    <meta name="nb-identifier" content="melville-bila-velryba-f4b8411">
    <meta name="nb-role" content="chapter">
  </head>
  <body data-nb-words="1391" data-nb-chars="8575" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_080.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="17"><span class="idea" data-nb-ref-number="1" id="idea1" data-nb-words="2" data-nb-chars="17">LXXII.OPIČÍ ŠŇŮRA</span></h1>
        <p class="chunk" data-nb-ref-number="2" data-nb-words="205" data-nb-chars="1244"><span class="idea" data-nb-ref-number="2" id="idea2" data-nb-words="205" data-nb-chars="1244">Při lomozném rozsekávání a&nbsp;zpracovávání velryby musí mužstvo posádky často přebíhat z&nbsp;přídě na&nbsp;záď. Hned je&nbsp;třeba pomocníka tady, hned zas chtějí někoho jinde. Nikdo nemůže zůstat stále na&nbsp;jednom místě, protože je&nbsp;třeba udělat všechno všude najednou. Podobně se&nbsp;vede i&nbsp;tomu, kdo se&nbsp;snaží vylíčit tyto výjevy. Musíme se&nbsp;nyní trochu vrátit. Už&nbsp;jsme řekli, že&nbsp;při prvním záseku do&nbsp;zad velryby se&nbsp;hák na&nbsp;tuk vsunuje do&nbsp;zvláštní díry vysekané rýči důstojníků. Ale jak se&nbsp;věc tak nemotorná a&nbsp;těžká, jako je&nbsp;hák, do&nbsp;oné díry upevňuje? Zasadil jej tam můj důvěrný přítel Kvíkveg, který měl jako harpunář povinnost sestoupit kvůli tomu na&nbsp;hřbet obludy. V&nbsp;přemnohých případech však okolnosti vyžadují, aby harpunář zůstal na&nbsp;velrybě, dokud se&nbsp;neskončí celé odlupování nebo odkrajování. Podotýkám, že&nbsp;velryba je&nbsp;skoro celá ponořena, až&nbsp;na&nbsp;ony části, které se&nbsp;právě zpracovávají. Tam dole tedy, nějakých deset stop pod úrovní paluby, zmítá se&nbsp;chudák harpunář zpola na&nbsp;velrybě, zpola ve&nbsp;vodě, jak se&nbsp;ohromná masa pod ním otáčí jako kolo šlapacího mlýna. Při této příležitosti Kvíkveg vystupoval ve&nbsp;skotském úboru&nbsp;– měl košili a&nbsp;ponožky&nbsp;– v&nbsp;nichž se, aspoň mému zraku, jevil neobyčejně výhodně, a&nbsp;nikdo neměl lepší příležitost ho&nbsp;pozorovat, jak hned uvidíme.</span></p>
        <p class="chunk" data-nb-ref-number="3" data-nb-words="88" data-nb-chars="552"><span class="idea" data-nb-ref-number="3" id="idea3" data-nb-words="88" data-nb-chars="552">Poněvadž jsem byl divochovým veslařem, to&nbsp;jest osobou, která sedí v&nbsp;člunu hned za&nbsp;harpunářem (u druhého vesla od&nbsp;přídě), bylo mou radostnou povinností, abych ho&nbsp;opatroval, když provádí tento obtížný úkol, při němž se&nbsp;plazí po&nbsp;čtyřech na&nbsp;hřbetě mrtvé velryby. Viděli jste italské kluky s&nbsp;kolovrátkem, jak drží poskakující opičku na&nbsp;dlouhém provázku? Právě tak, stoje nad srázným bokem lodi, držel jsem Kvíkvega dole na&nbsp;moři provazem, který se&nbsp;v&nbsp;rybářství odborně nazývá opičí šňůra; ta&nbsp;byla přivázána k&nbsp;silnému pruhu plachtoviny, jímž byl divoch opásán.</span></p>
        <p class="chunk" data-nb-ref-number="4" data-nb-words="105" data-nb-chars="634"><span class="idea" data-nb-ref-number="4" id="idea4" data-nb-words="105" data-nb-chars="634">Bylo to&nbsp;zábavně nebezpečné zaměstnání pro nás pro oba. Než budeme pokračovat, je&nbsp;nutno říci, že&nbsp;opičí šňůra byla upevněna na&nbsp;obou koncích: ke&nbsp;Kvíkvegovu širokému pásu z&nbsp;plachtoviny a&nbsp;k&nbsp;mému úzkému pásu koženému. A&nbsp;tak jsme byli na&nbsp;čas spojeni, abychom spolu snášeli dobré i&nbsp;zlé, a&nbsp;kdyby se&nbsp;chudák Kvíkveg tak potopil, že&nbsp;by&nbsp;už&nbsp;nevyplaval, potom jak zvyk, tak čest vyžadovaly, abych nepřeřízl šňůru, ale dal se&nbsp;za&nbsp;ním stáhnout do&nbsp;vody. Takto nás tedy pojila jakási prodloužená šňůra siamských dvojčat. Kvíkveg byl mým neodlučitelným dvojčetem a&nbsp;já jsem se&nbsp;nemohl nijak zbavit nebezpečných závazků, které mi&nbsp;ukládalo toto konopné pouto.</span></p>
        <p class="chunk" data-nb-ref-number="5" data-nb-words="200" data-nb-chars="1244"><span class="idea" data-nb-ref-number="5" id="idea5" data-nb-words="200" data-nb-chars="1244">Chápal jsem svou situaci tak vážně a&nbsp;metafyzicky, že&nbsp;jsem při bedlivém hlídání jeho pohybů zřetelně poznával, že&nbsp;má&nbsp;vlastní osobnost s&nbsp;ním teď splynula v&nbsp;akciovou společnost dvou; má&nbsp;svobodná vůle byla smrtelně zasažena a&nbsp;jeho přehmat nebo neštěstí by&nbsp;mohlo i&nbsp;mne nevinného strhnout nezaslouženě do&nbsp;zkázy a&nbsp;smrti. Proto jsem tady v&nbsp;tom viděl jakési mezivládí Prozřetelnosti; vždyť její nestranná spravedlnost by&nbsp;byla nikdy nemohla schválit tak velké bezpráví. A&nbsp;uvažuje o&nbsp;tom ještě dále&nbsp;– zatímco jsem chvílemi vytahoval Kvíkvega mezi velrybou a&nbsp;lodí, která hrozila rozdrtit jej na&nbsp;kaši&nbsp;– uvažuje ještě dál, dospěl jsem k&nbsp;názoru, že&nbsp;se&nbsp;mé&nbsp;postavení přesně podobá situaci každého dýchajícího smrtelníka, jenom s&nbsp;tím rozdílem, že&nbsp;ve&nbsp;většině případů on&nbsp;tak či&nbsp;onak bývá v&nbsp;tomto siamském spojení s&nbsp;mnoha jinými smrtelníky. Položí-li se&nbsp;váš bankéř, jste hotov; pošle-li vám lékárník v&nbsp;pilulkách omylem jed, zemřete. Pravda, namítnete možná, že&nbsp;při nesmírné opatrnosti můžete snad těmto a&nbsp;rozmanitým jiným neštěstím v&nbsp;životě uniknout. Ale ať&nbsp;jsem dohlížel na&nbsp;Kvíkvegovu opičí šňůru jakkoli pozorně, někdy jí&nbsp;trhl tak, že&nbsp;jsem div nesklouzl do&nbsp;moře. Také jsem nijak nemohl zapomenout, že&nbsp;kdybych dělal nevím co, přece ovládám jen jeden konec provazu.<sup id="fnref:1"><a href="#fn:1" class="footnote-ref" role="doc-noteref">1</a></sup></span></p>
        <p class="chunk" data-nb-ref-number="6" data-nb-words="66" data-nb-chars="406"><span class="idea" data-nb-ref-number="6" id="idea6" data-nb-words="66" data-nb-chars="406">Již jsem podotkl, že&nbsp;jsem musel často trhnutím vyzvednout chudáka Kvíkvega, když při stálém otáčení velryby a&nbsp;kymácení lodi někdy zapadl mezi velrybu a&nbsp;loď. Rozdrcení však nebylo jediným nebezpečím, v&nbsp;kterém se&nbsp;ocital. Žraloci se&nbsp;nedali odstrašit nočním masakrem; znovu a&nbsp;mocněji lákáni krví dříve uzavřenou v&nbsp;mrtvém těle, která z&nbsp;něho teď začala prýštit&nbsp;– zuřiví žraloci se&nbsp;hemžili kolem jako včely v&nbsp;úlu.</span></p>
        <p class="chunk" data-nb-ref-number="7" data-nb-words="30" data-nb-chars="200"><span class="idea" data-nb-ref-number="7" id="idea7" data-nb-words="30" data-nb-chars="200">A&nbsp;právě uprostřed nich byl Kvíkveg. Často je&nbsp;odkopl nohama. Je&nbsp;opravdu neuvěřitelné, že&nbsp;žralok, jinak nevybíravý masožravec, málokdy se&nbsp;dotkne člověka, láká-li ho&nbsp;taková kořist, jako je&nbsp;mrtvá velryba.</span></p>
        <p class="chunk" data-nb-ref-number="8" data-nb-words="150" data-nb-chars="931"><span class="idea" data-nb-ref-number="8" id="idea8" data-nb-words="150" data-nb-chars="931">Přesto však možno věřit, že&nbsp;bylo jen rozumné ostře je&nbsp;pozorovat, když si&nbsp;tak dravě pochutnávali. Proto měl Kvíkveg ještě jinou ochranu kromě opičí šňůry, kterou jsem občas trhl, abych odtáhl chudáka kamaráda z&nbsp;příliš blízkého sousedství žraločí tlamy zvlášť zuřivé. Taštego a&nbsp;Dagů, zavěšení na&nbsp;jednom z&nbsp;lešení po&nbsp;boku lodi, ustavičně mávali nad jeho hlavou párem ostrých velrybářských rýčů a&nbsp;pobíjeli tolik žraloků, kolik jich jen mohli zasáhnout. Toto jejich konání bylo dozajista velmi nezištné a&nbsp;blahovolné a&nbsp;připouštím, že&nbsp;měli s&nbsp;Kvíkvegem nejlepší úmysly, jenže při nadměrné horlivosti, s&nbsp;níž mu&nbsp;chtěli pomoci, i&nbsp;z&nbsp;toho důvodu, že&nbsp;jak Kvíkveg, tak žraloci byli občas napolo ukryti vodou krvavě zkalenou, mohly pak jejich nevybíravé rýče mnohdy amputovat spíše nohu než ocas. Ale chudák Kvíkveg, hekající a&nbsp;lopotící se&nbsp;s&nbsp;velkým železným hákem&nbsp;– chudák Kvíkveg se&nbsp;patrně modlil jen k&nbsp;Jojovi a&nbsp;život poroučel do&nbsp;rukou svých bohů.</span></p>
        <p class="chunk" data-nb-ref-number="9" data-nb-words="63" data-nb-chars="388"><span class="idea" data-nb-ref-number="9" id="idea9" data-nb-words="63" data-nb-chars="388">Dobrá, dobrá, drahý kamaráde a&nbsp;blíženče, uvažoval jsem, když jsem přitahoval a&nbsp;uvolňoval šňůru při každém vzedmutí moře, co&nbsp;na&nbsp;tom celkem záleží? Což nejsi výtečným obrazem každého člověka, nás všech v&nbsp;tomto velrybářském světě? Neprozkoumaný oceán, na&nbsp;který se&nbsp;díváš, je&nbsp;život. Žraloci jsou tvoji nepřátelé, rýče&nbsp;– tvoji přátelé; a&nbsp;mezi těmi žraloky a&nbsp;rýči, ubohý hochu, jsi v&nbsp;pěkné kaši!</span></p>
        <p class="chunk" data-nb-ref-number="10" data-nb-words="71" data-nb-chars="403"><span class="idea" data-nb-ref-number="10" id="idea10" data-nb-words="71" data-nb-chars="403">Ale odvahu! Chystají ti&nbsp;něco dobrého, Kvíkvegu. Neboť ve&nbsp;chvíli, kdy se&nbsp;vysílený divoch se&nbsp;zmodralými rty a&nbsp;očima podlitýma krví konečně vyšplhá po&nbsp;řetězu a&nbsp;zastaví se&nbsp;nad lodním bokem&nbsp;– teče z&nbsp;něho a&nbsp;chvěje se&nbsp;proti své vůli&nbsp;– v&nbsp;tu chvíli k&nbsp;němu přistoupí steward a&nbsp;s&nbsp;dobromyslným, utěšujícím pohledem mu&nbsp;podává&nbsp;– co? Trochu horkého koňaku? Ne! podává mu&nbsp;– nebesa!&nbsp;– sklenici vlažného zázvorového čaje!</span></p>
        <p class="chunk" data-nb-ref-number="11" data-nb-words="104" data-nb-chars="666"><span class="idea" data-nb-ref-number="11" id="idea11" data-nb-words="104" data-nb-chars="666">„Zázvor? Cítím opravdu zázvor?“ ptal se&nbsp;podezíravě Stubb, přistupuje blíže. „Ano, to&nbsp;je&nbsp;jistě zázvor,“ pravil, nahlížeje do&nbsp;netknuté dosud sklenice. Chvíli postál, jako by&nbsp;nevěřil svým očím, potom klidně přikročil k&nbsp;užaslému stewardovi a&nbsp;pomalu říkal: „Zázvor? Zázvor? Budeš tak laskav, pane stewarde, a&nbsp;povíš mi, jakou přednost má&nbsp;zázvor? Zázvor! Je&nbsp;snad zázvor nějaký druh paliva, kterého, pane stewarde, užíváš, abys zažehl oheň v&nbsp;tomhle lidojedovi, třesoucím se&nbsp;zimou? Co, u&nbsp;ďábla, je&nbsp;zázvor?&nbsp;– kamenné uhlí?&nbsp;– palivové dříví?&nbsp;– zápalky?&nbsp;– troud?&nbsp;– střelný prach?&nbsp;– Povídám, co&nbsp;je&nbsp;k&nbsp;čertu zázvor, že&nbsp;tadyhle chudáku Kvíkvegovi nabízíš sklenici zázvorové břečky!“</span></p>
        <p class="chunk" data-nb-ref-number="12" data-nb-words="77" data-nb-chars="502"><span class="idea" data-nb-ref-number="12" id="idea12" data-nb-words="77" data-nb-chars="502">„V&nbsp;tomhle má&nbsp;jistě prsty nějaká záludná abstinentní společnost,“ dodal náhle a&nbsp;přistoupil k&nbsp;Starbuckovi, jenž právě přišel z&nbsp;přídě. „Podívejte se&nbsp;na&nbsp;tu&nbsp;břečku, pane! Čichněte k&nbsp;ní, prosím!“ Potom, pozoruje důstojníkův obličej, dodal: „Pane Starbucku, tento steward měl tu&nbsp;drzost, že&nbsp;takovou medicínu nabídl Kvíkvegovi právě teď, když se&nbsp;vrátil z&nbsp;velryby. Cožpak je&nbsp;steward nějaký lékárník? A&nbsp;ostatně, smím-li se&nbsp;zeptat, je&nbsp;tohle pravý lék, kterým lze vdechnout znovu život do&nbsp;člověka napolo utopeného?“</span></p>
        <p class="chunk" data-nb-ref-number="13" data-nb-words="9" data-nb-chars="58"><span class="idea" data-nb-ref-number="13" id="idea13" data-nb-words="9" data-nb-chars="58">„Myslím, že&nbsp;ne,“ odpověděl Starbuck, „je to&nbsp;pěkná brynda.“</span></p>
        <p class="chunk" data-nb-ref-number="14" data-nb-words="34" data-nb-chars="211"><span class="idea" data-nb-ref-number="14" id="idea14" data-nb-words="34" data-nb-chars="211">„No počkej, stewarde,“ zvolal Stubb, „já tě&nbsp;naučím, jak léčit harpunáře! Žádné tvé lékárnické lektvary! Chceš nás otrávit, co? Dals nás pojistit na&nbsp;život a&nbsp;teď nás chceš všechny otrávit a&nbsp;shrábnout peníze, viď?“</span></p>
        <p class="chunk" data-nb-ref-number="15" data-nb-words="30" data-nb-chars="184"><span class="idea" data-nb-ref-number="15" id="idea15" data-nb-words="30" data-nb-chars="184">„To já&nbsp;neudělal,“ zvolal steward, „to teta Charita přinesla ten zázvor na&nbsp;loď a&nbsp;nařídila mi, abych harpunářům nikdy nedával žádné lihoviny, ale jen tuhle zázvorovku&nbsp;– jak tomu říkala.“</span></p>
        <p class="chunk" data-nb-ref-number="16" data-nb-words="32" data-nb-chars="196"><span class="idea" data-nb-ref-number="16" id="idea16" data-nb-words="32" data-nb-chars="196">„Zázvorovku! Ty&nbsp;zázvorový darebáku! Tu&nbsp;máš a&nbsp;utíkej pěkně do&nbsp;skříně a&nbsp;přines něco lepšího. Doufám, že&nbsp;nedělám nic špatného, pane Starbucku! Je&nbsp;to&nbsp;kapitánův rozkaz&nbsp;– grog pro harpunáře na&nbsp;velrybě.“</span></p>
        <p class="chunk" data-nb-ref-number="17" data-nb-words="9" data-nb-chars="57"><span class="idea" data-nb-ref-number="17" id="idea17" data-nb-words="9" data-nb-chars="57">„Správně,“ odpověděl Starbuck, „ale už&nbsp;ho&nbsp;nebij, radši&nbsp;–“</span></p>
        <p class="chunk" data-nb-ref-number="18" data-nb-words="23" data-nb-chars="139"><span class="idea" data-nb-ref-number="18" id="idea18" data-nb-words="23" data-nb-chars="139">„Ach, já&nbsp;nikomu neublížím, když udeřím, leda když udeřím velrybu nebo něco takového. Ale ten chlapík je&nbsp;lasička. Co&nbsp;jste chtěl říci, pane?“</span></p>
        <p class="chunk" data-nb-ref-number="19" data-nb-words="12" data-nb-chars="58"><span class="idea" data-nb-ref-number="19" id="idea19" data-nb-words="12" data-nb-chars="58">„Jen tohle: Jdi s&nbsp;ním dolů a&nbsp;vezmi si&nbsp;sám, co&nbsp;potřebuješ.“</span></p>
        <p class="chunk" data-nb-ref-number="20" data-nb-words="36" data-nb-chars="209"><span class="idea" data-nb-ref-number="20" id="idea20" data-nb-words="36" data-nb-chars="209">Když se&nbsp;Stubb znovu objevil, měl v&nbsp;jedné ruce tmavou láhev a&nbsp;v&nbsp;druhé jakousi krabici na&nbsp;čaj. Láhev obsahovala silnou kořalku a&nbsp;podal jí&nbsp;Kvíkvegovi. Krabice byla dar tety Charity a&nbsp;byla radostně věnována vlnám.</span></p>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="21" data-nb-words="45" data-nb-chars="276"><span class="idea" data-nb-ref-number="21" id="idea21" data-nb-words="45" data-nb-chars="276"><p>Opičí šňůra bývá na&nbsp;všech velrybářských lodích, ale jen na&nbsp;Pequodě byla opička a&nbsp;její ochránce k&nbsp;sobě připoutáni. Toto zlepšení původního zvyku nezavedl nikdo menší než Stubb; chtěl tak zajistit harpunáři v&nbsp;nebezpečí záruku, že&nbsp;jeho strážce ho&nbsp;bude věrně a&nbsp;bděle opatrovat. <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_082.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>