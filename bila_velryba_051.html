<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XLII.BĚLOST VELRYBY">
    <meta name="apple-mobile-web-app-capable" content="yes">
    <title>XLII.BĚLOST VELRYBY • Bílá velryba</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./bila_velryba_050.html">
    <link rel="next" href="./bila_velryba_052.html">
    <meta name="nb-order" content="50">
    <link rel="self" href="bila_velryba_051.html">
    <meta name="nb-identifier" content="melville-bila-velryba-6f106a3">
    <meta name="nb-role" content="chapter">
  </head>
  <body data-nb-words="2983" data-nb-chars="19184" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_050.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="19"><span class="idea" data-nb-ref-number="1" id="idea1" data-nb-words="2" data-nb-chars="19">XLII.BĚLOST VELRYBY</span></h1>
        <p class="chunk" data-nb-ref-number="2" data-nb-words="17" data-nb-chars="97"><span class="idea" data-nb-ref-number="2" id="idea2" data-nb-words="17" data-nb-chars="97">Čím byla bílá velryba Achabovi, to&nbsp;už&nbsp;jsme naznačili; čím byla někdy mně, to&nbsp;dosud řečeno nebylo.</span></p>
        <p class="chunk" data-nb-ref-number="3" data-nb-words="93" data-nb-chars="584"><span class="idea" data-nb-ref-number="3" id="idea3" data-nb-words="93" data-nb-chars="584">Vedle oněch dost pochopitelných úvah o&nbsp;Moby Dickovi, jež musely čas od&nbsp;času vyvolat poplach v&nbsp;duši každého člověka, byla tu&nbsp;ještě jiná myšlenka, či&nbsp;spíše neurčitá, bezejmenná hrůza, jíž byl obestřen a&nbsp;která někdy svou mohutností zcela přehlušila všechno ostatní. A&nbsp;přece to&nbsp;bylo něco tak mystického a&nbsp;téměř nevyslovitelného, že&nbsp;skoro ztrácím naději, že&nbsp;bych to&nbsp;dovedl srozumitelně vyjádřit. Ze&nbsp;všeho nejvíc mě&nbsp;totiž děsila právě bělost velryby. Jak mohu doufat, že&nbsp;vyjádřím své dojmy? A&nbsp;přesto je, třebas nejasně a&nbsp;zkusmo, vyjádřit musím, jinak by&nbsp;všechny tyto kapitoly byly bezcenné.</span></p>
        <p class="chunk" data-nb-ref-number="4" data-nb-words="365" data-nb-chars="2502"><span class="idea" data-nb-ref-number="4" id="idea4" data-nb-words="365" data-nb-chars="2502">Ačkoli u&nbsp;mnohých výtvorů přírody bělost rafinovaně zvyšuje krásu, jako by&nbsp;jim udílela něco ze&nbsp;své zvláštní působivé síly, jako je&nbsp;tomu u&nbsp;mramorů, japonérií a&nbsp;perel; ačkoli různí národové uznávali tuto barvu za&nbsp;jakousi královskou výsadu a&nbsp;barbarští vznešení králové v&nbsp;Pegu dokonce dávali přednost titulu „Pán bílých slonů“ před mnohomluvností všech ostatních svých mocenských přívlastků; ačkoli nynější králové Siamu rozvinují své standarty s&nbsp;tímto sněho­bílým čtvernožcem, ač&nbsp;na&nbsp;hannoverské vlajce je&nbsp;postava sněhobílého koně, a&nbsp;říšskou barvou velké říše rakouské, císařské dědičky všemocného Říma, byla rovněž tato císařská barva; ačkoli se&nbsp;tato zvláštní výsada přenáší i&nbsp;na lidskou rasu a&nbsp;dává bělochovi pomyslnou nadvládu nad kteroukoli rasou barevnou; ačkoli kromě toho všeho bělost často značila veselí, neboť u&nbsp;Římanů bíle označený den znamenal radostný den; ačkoli pro různé pozemské tajemné síly a&nbsp;symboly se&nbsp;stala tato barva odznakem mnoha dojímavých a&nbsp;ušlechtilých vlastností&nbsp;– nevinnosti nevěst a&nbsp;požehnaného stáří; ačkoli u&nbsp;amerických rudochů nejzávažnější čestnou zárukou bylo darovat bílý vampumový pás; ačkoli v&nbsp;mnohých zeměpásech bělost v&nbsp;soudcově hermelínu označuje majestát spravedlnosti a&nbsp;dodává denně vznešenosti králům a&nbsp;královnám, jejichž kočár táhnou sněhobílí oři; ačkoli bělost i&nbsp;v&nbsp;nejvyšších mystériích nejvznešenějších náboženství symbolizuje božskou neposkvrněnost a&nbsp;moc; ač&nbsp;perští uctívači ohně pokládali bílý rozvětvený plamen za&nbsp;nejposvátnější na&nbsp;oltáři a&nbsp;ač se&nbsp;v&nbsp;řeckém bájesloví sám velký Zeus vtělil v&nbsp;sněhobílého býka; ačkoli pro šlechetné Irokézy byla oběť posvátného bílého psa za&nbsp;zimního slunovratu největší slavností jejich náboženství, poněvadž toho neposkvrněného věrného tvora považovali za&nbsp;nejčistšího posla, jakého mohou vyslat k&nbsp;Velkému duchu s&nbsp;výročním poselstvím své věrnosti; ačkoli přímo z&nbsp;latinského výrazu pro bělost všichni křesťanští kněží odvozují název jedné části svého liturgického roucha, alby neboli tuniky, která se&nbsp;nosí pod rouchem duchovního; ačkoli se&nbsp;při posvátných obřadech římského vyznání užívá barvy bílé zvlášť při oslavě utrpení Kristova; ačkoli ve&nbsp;zjevení svatého Jana jsou dána bílá roucha vykoupeným a&nbsp;čtyřiadvacet starců stojí v&nbsp;bílých rouchách kolem velkého bílého trůnu a&nbsp;Hospodin tam sedí bílý jako vlna&nbsp;– přese všechny tyto nahromaděné představy toho, co&nbsp;je&nbsp;líbezné, čestné a&nbsp;vznešené, tají se&nbsp;v&nbsp;nejzákladnější představě této barvy přece jen něco úskočného, co&nbsp;vzbuzuje v&nbsp;duši větší zděšení než rudost, kterou nás leká krev.</span></p>
        <p class="chunk" data-nb-ref-number="5" data-nb-words="81" data-nb-chars="546"><span class="idea" data-nb-ref-number="5" id="idea5" data-nb-words="81" data-nb-chars="546">Právě tato úskočnost způsobuje, že&nbsp;je-li pojem bělosti odloučen od&nbsp;příjemnějších představ a&nbsp;spojen s&nbsp;kterýmkoli předmětem, který je&nbsp;už&nbsp;sám sebou hrozný, stupňuje jeho hrůzu až&nbsp;do&nbsp;krajnosti. Vzpomeňte na&nbsp;bílého polárního medvěda a&nbsp;bílého žraloka z&nbsp;tropů. Nevzbuzuje snad právě jejich hebká bělost tak nesmírnou hrůzu? Příšerná bělost dodává jejich mlčenlivému pohledu tak ohavné mírnosti, že&nbsp;vypadají spíše odporně než strašlivě. Proto na&nbsp;heraldickém štítu tygr s&nbsp;tesáky zuřivě vyceněnými tolik nepodrývá odvahu jako bílý medvěd nebo bílý žralok.<sup id="fnref:1"><a href="#fn:1" class="footnote-ref" role="doc-noteref">1</a></sup></span></p>
        <p class="chunk" data-nb-ref-number="6" data-nb-words="40" data-nb-chars="252"><span class="idea" data-nb-ref-number="6" id="idea6" data-nb-words="40" data-nb-chars="252">A&nbsp;vzpomeňte si&nbsp;na&nbsp;albatrosy. Kde se&nbsp;vzala ta&nbsp;oblaka duchovního obdivu a&nbsp;bledé hrůzy, jimiž tyto bílé přeludy plují ve&nbsp;fantazii každého z&nbsp;nás? První, kdo nám vnukl toto očarování, nebyl Coleridge, nýbrž největší nelichotící dvorní básník boží, příroda.<sup id="fnref:2"><a href="#fn:2" class="footnote-ref" role="doc-noteref">2</a></sup></span></p>
        <p class="chunk" data-nb-ref-number="7" data-nb-words="233" data-nb-chars="1501"><span class="idea" data-nb-ref-number="7" id="idea7" data-nb-words="233" data-nb-chars="1501">Nejslavnější v&nbsp;našich kronikách Západu a&nbsp;v&nbsp;indiánských zkazkách je&nbsp;bílý oř&nbsp;prérijní, nádherný, jako mléko bílý kůň s&nbsp;velkýma očima, s&nbsp;malou hlavou a&nbsp;mohutnou hrudí, kůň, jehož vznešené a&nbsp;přezíravé chování mělo důstojnost tisíce mocnářů. Byl to&nbsp;zvolený Xerxes ohromných stád divokých koní, jejichž pastviny v&nbsp;oněch dobách byly ohraničeny jenom Skalistými horami a&nbsp;Alleghanským pohořím. Jako plamen klusal v&nbsp;jejich čele na&nbsp;západ, jako ta&nbsp;vyvolená hvězda, která každého večera přivádí světelné zástupy. Svítivý vodopád jeho hřívy a&nbsp;zahnutá kometa ocasu dávaly mu&nbsp;ozdobu nádhernější, než by&nbsp;mu&nbsp;byli mohli dát zlatníci a&nbsp;stříbrotepci. Byl to&nbsp;nejkrálovštější a&nbsp;nejarchandělštější zjev toho nepodmaněného světa na&nbsp;západě, zjev, který v&nbsp;očích starých traperů a&nbsp;lovců oživoval slávu oněch pradávných dob, kdy Adam kráčel majestátně jako Bůh, odvážně a&nbsp;hrdě jako tento statný oř. Kráčeje mezi svými pobočníky a&nbsp;maršály v&nbsp;čele nespočetných kohort, které proudily ustavičně po&nbsp;pláních jako nějaká řeka Ohio, nebo obklopen svými poddanými, kteří se&nbsp;pásli kol dokola na&nbsp;obzoru, bílý oř&nbsp;je&nbsp;v&nbsp;trysku přehlížel a&nbsp;teplé nozdry se&nbsp;rděly na&nbsp;jeho chladné mléčné běli. Ať&nbsp;se&nbsp;objevil v&nbsp;jakékoli situaci, vždy byl pro statečné indiány předmětem rozechvělé úcty a&nbsp;posvátné bázně. Podle toho, co&nbsp;se&nbsp;dochovalo v&nbsp;legendách o&nbsp;tomto ušlechtilém koni, nelze vůbec pochybovat, že&nbsp;hlavně jeho duchová bělost jej obestírala božstvím a&nbsp;že si&nbsp;toto božství sice vynucovalo zbožňování, ale zároveň vzbuzovalo jakousi nevyslovitelnou hrůzu.</span></p>
        <p class="chunk" data-nb-ref-number="8" data-nb-words="22" data-nb-chars="129"><span class="idea" data-nb-ref-number="8" id="idea8" data-nb-words="22" data-nb-chars="129">Jsou však i&nbsp;jiné případy, kdy tato bělost ztrácí všechnu neobvyklou a&nbsp;podivnou slávu, jakou jsme viděli u&nbsp;bílého oře a&nbsp;albatrosa.</span></p>
        <p class="chunk" data-nb-ref-number="9" data-nb-words="63" data-nb-chars="376"><span class="idea" data-nb-ref-number="9" id="idea9" data-nb-words="63" data-nb-chars="376">Co&nbsp;tak zvláštně odpuzuje a&nbsp;často uráží zrak při pohledu na&nbsp;člověka albína, že&nbsp;často budí odpor i&nbsp;u&nbsp;svých přátel a&nbsp;příbuzných? Působí tak bělost, kterou je&nbsp;poznamenán, vyjádřená i&nbsp;jménem, jímž se&nbsp;označuje. Albín bývá stejně urostlý jako jiní lidé –nemá podstatné tělesné vady&nbsp;– a&nbsp;přece bělost vše pronikající činí z&nbsp;něho tvora ohyzdnějšího, než je&nbsp;nejošklivější zrůda. Proč to?</span></p>
        <p class="chunk" data-nb-ref-number="10" data-nb-words="70" data-nb-chars="467"><span class="idea" data-nb-ref-number="10" id="idea10" data-nb-words="70" data-nb-chars="467">Ale i&nbsp;za okolností zcela jiných užívá příroda tohoto vrcholného příznaku děsu&nbsp;– sice méně nápadně, ale neméně zlomyslně. Podle svého sněžného vzhledu byl bojovný duch jižních moří nazván bílá bouře. Ani v&nbsp;některých historických případech zchytralá lidská zlomyslnost nezavrhla prostředek tak mocný. Jak divoce se&nbsp;zvyšuje účinek oné partie v&nbsp;kronice Froissartově, když v&nbsp;Gentu vraždí starostu na&nbsp;tržišti Bílé kapuce, smělci zahalení v&nbsp;bílá roucha své radikální strany!</span></p>
        <p class="chunk" data-nb-ref-number="11" data-nb-words="97" data-nb-chars="601"><span class="idea" data-nb-ref-number="11" id="idea11" data-nb-words="97" data-nb-chars="601">V&nbsp;některých případech i&nbsp;společná dědičná zkušenost celého lidstva vydává svědectví o&nbsp;nadpřirozenosti bílé barvy. Není pochyby, že&nbsp;při pohledu na&nbsp;mrtvého děsí nejvíc jeho mramorová bledost; ta&nbsp;jako by&nbsp;vskutku byla známkou zděšení na&nbsp;onom světě, stejně jako tady je&nbsp;známkou smrtelného strachu. A&nbsp;z&nbsp;oné bledosti mrtvého jsme přejali výraznou barvu rubáše, do&nbsp;něhož mrtvé zahalujeme. Dokonce i&nbsp;naše pověrčivost halí přízraky do&nbsp;sněhobílého pláště. Všichni duchové se&nbsp;vynořují v&nbsp;mléčné, bílé mlze.&nbsp;– A&nbsp;když už&nbsp;jsme v&nbsp;těch hrůzách, dodejme ještě, že&nbsp;i&nbsp;král děsu, jak ho&nbsp;líčí evangelista, jede na&nbsp;bílém koni.</span></p>
        <p class="chunk" data-nb-ref-number="12" data-nb-words="32" data-nb-chars="208"><span class="idea" data-nb-ref-number="12" id="idea12" data-nb-words="32" data-nb-chars="208">Nechť si&nbsp;člověk v&nbsp;jiné náladě dává bělost za&nbsp;symbol čemukoli vznešenému nebo laskavému, přece nemůže popřít, že&nbsp;tato barva v&nbsp;svém nejhlubším, idealizovaném významu budí v&nbsp;jeho duši zvláštní strašidelný dojem.</span></p>
        <p class="chunk" data-nb-ref-number="13" data-nb-words="71" data-nb-chars="408"><span class="idea" data-nb-ref-number="13" id="idea13" data-nb-words="71" data-nb-chars="408">Tato skutečnost je&nbsp;sice nesporná, ale jak si&nbsp;ji&nbsp;má&nbsp;smrtelník vysvětlit? Analyzovat ji, to&nbsp;se&nbsp;zdá nemožné. Můžeme uvést některé případy, kdy bělost&nbsp;– i&nbsp;když je&nbsp;právě buď zcela, nebo z&nbsp;valné části zbavena vší přímé souvislosti s&nbsp;něčím strašlivým&nbsp;– přece jen na&nbsp;nás působí stejným kouzlem, třebaže v&nbsp;menší míře. Můžeme tedy doufat, že&nbsp;náhodou najdeme klíč, který by&nbsp;nás dovedl ke&nbsp;skryté příčině, po&nbsp;níž pátráme?</span></p>
        <p class="chunk" data-nb-ref-number="14" data-nb-words="49" data-nb-chars="307"><span class="idea" data-nb-ref-number="14" id="idea14" data-nb-words="49" data-nb-chars="307">Zkusme to. Avšak při takovém pátrání důvtipnost volá po&nbsp;důvtipu a&nbsp;bez obraznosti nemůže člověk následovat jiného do&nbsp;těchto síní. Ačkoli aspoň některé z&nbsp;těch pomyslných dojmů, jež uvedeme, nepochybně zažila většina lidí, přece jen málokteří si&nbsp;je&nbsp;tehdy docela uvědomili, a&nbsp;proto si&nbsp;teď na&nbsp;ně&nbsp;ani nevzpomenou.</span></p>
        <p class="chunk" data-nb-ref-number="15" data-nb-words="72" data-nb-chars="494"><span class="idea" data-nb-ref-number="15" id="idea15" data-nb-words="72" data-nb-chars="494">Proč u&nbsp;člověka, který se&nbsp;nikdy nezabýval abstraktními myšlenkami a&nbsp;je jenom nepatrně obeznámen se&nbsp;zvláštní povahou svatodušní neděle, u&nbsp;Angličanů zvané Bílá, pouhá zmínka o&nbsp;tom dni vzbuzuje představu dlouhého, smutného, mlčenlivého procesí poutníků, kráčejících pomalu, se&nbsp;skloněnými hlavami, jež pokrývají kápě bílé jako padlý sníh? Nebo proč v&nbsp;duši prostého a&nbsp;neučeného protestanta ze&nbsp;středních amerických států letmá zmínka o&nbsp;bílém mnichu nebo bílé jeptišce vzbuzuje představu sochy bez očí?</span></p>
        <p class="chunk" data-nb-ref-number="16" data-nb-words="157" data-nb-chars="1040"><span class="idea" data-nb-ref-number="16" id="idea16" data-nb-words="157" data-nb-chars="1040">Anebo co&nbsp;způsobuje, kromě pověstí o&nbsp;žalářovaných válečnících a&nbsp;králích (a ty&nbsp;všechno plně nevysvětlují), že&nbsp;Bílá věž v&nbsp;Londýně působí na&nbsp;obraznost nezcestovalého Američana dojmem silnějším než jiné vysoké stavby v&nbsp;jejím sousedství, jako věž Byward nebo dokonce Krvavá věž? Čím to&nbsp;je, že&nbsp;při pouhé zmínce o&nbsp;vznešených vrcholcích Bílých hor v&nbsp;New Hampshiru zavalí duši představa gigantické duchovitosti, kdežto vzpomínka na&nbsp;Modré pohoří ve&nbsp;Virginii je&nbsp;plna tiché, rosné, mlžné zasněnosti? Nebo proč bez ohledu na&nbsp;zemskou šíři a&nbsp;délku vzbuzuje jméno Bílého moře dojem přízračnosti, kdežto Žluté moře nás ukolébává pozemskými představami o&nbsp;mírných odpoledních na&nbsp;vlnách, po&nbsp;nichž přicházejí neobyčejně barvité, a&nbsp;přece zasněné západy slunce? Nebo abychom vybrali případ zcela nehmotný, zasahující jedině obraznost: když čteme staré pohádky ze&nbsp;střední Evropy, proč onen „vysoký bledý muž“ z&nbsp;harckých lesů, jehož neměnná bledost se&nbsp;nehlučně plíží zelení hájů&nbsp;– proč se&nbsp;nám tento přízrak zdá hroznější než všichni povykující šotkové z&nbsp;Blocksburgu?</span></p>
        <p class="chunk" data-nb-ref-number="17" data-nb-words="130" data-nb-chars="874"><span class="idea" data-nb-ref-number="17" id="idea17" data-nb-words="130" data-nb-chars="874">A&nbsp;copak způsobuje, že&nbsp;bezdeštná Lima je&nbsp;nejpodivnější a&nbsp;nejsmutnější město, jaké lze spatřit? Není to&nbsp;nikterak vzpomínka na&nbsp;její katedrály, jež se&nbsp;zhroutily při zemětřesení, ani vzedmuté vlny jejího bouřlivého moře, ani bezcitnost suché oblohy, z&nbsp;níž nikdy neprší, ani pohled na&nbsp;širé pole nakloněných štíhlých věží, sražených pokrovních kamenů a&nbsp;nachýlených křížů (jako sehnutá ráhna zakotvených lodí), ani její předměstské ulice, v&nbsp;nichž domovní zdi leží přes sebe jako rozhozené karty&nbsp;– tyhle skutečnosti samy nejsou nejpodstatnější. Avšak Lima se&nbsp;zahalila bílým závojem, a&nbsp;z&nbsp;té běli jejího smutku vychází větší děs. Tato bělost, stará jako Pizarro, vzbuzuje dojem, že&nbsp;její zříceniny se&nbsp;nemění, jako by&nbsp;vznikly teprve včera, a&nbsp;nedopouští, aby veselá zeleň dokonala rozklad; prostírá nad rozbořenými hradbami strnulou bledost mrtvice, jež zpevňuje své vlastní znetvořeniny.</span></p>
        <p class="chunk" data-nb-ref-number="18" data-nb-words="54" data-nb-chars="368"><span class="idea" data-nb-ref-number="18" id="idea18" data-nb-words="54" data-nb-chars="368">Vím, že&nbsp;bělost není běžně považována za&nbsp;hlavního činitele, který zvyšuje hrůzu předmětů jinak hrozných; pro člověka bez obraznosti nejsou hrůzné ani ty&nbsp;případy, kdy jiné lidi poděsí téměř výlučně tato jediná vlastnost, zvláště vyskytne-li se&nbsp;v&nbsp;jakékoli formě blízké mlčení nebo univerzálnosti. Co&nbsp;těmito dvěma tvrzeními myslím, vysvitne snad nejlépe z&nbsp;těchto příkladů.</span></p>
        <p class="chunk" data-nb-ref-number="19" data-nb-words="132" data-nb-chars="784"><span class="idea" data-nb-ref-number="19" id="idea19" data-nb-words="132" data-nb-chars="784">Předně: Když se&nbsp;námořník blíží k&nbsp;pobřeží cizí země a&nbsp;za noci slyší hukot příboje, probudí se&nbsp;jeho bdělost a&nbsp;pociťuje tolik strachu, kolik je&nbsp;třeba, aby se&nbsp;zbystřily všechny jeho smysly. Ale vyvolejme jej přesně za&nbsp;týchž okolností z&nbsp;jeho visutého lůžka, aby se&nbsp;podíval, jak jeho loď pluje půlnočním mořem mléčné bělosti&nbsp;– jako by&nbsp;kolem něho plulo množství bílých medvědů z&nbsp;okolních pobřeží&nbsp;– potom pocítí němou pověrčivou hrůzu. Zastřený přízrak zbělených vod ho&nbsp;vyděsí jako skutečné strašidlo. Marně ho&nbsp;olovnice ujišťuje, že&nbsp;je&nbsp;ještě daleko od&nbsp;písčin. Odvaha i&nbsp;kormidlová páka klesají a&nbsp;on se&nbsp;neuklidní, dokud nemá pod sebou opět modrou vodu. Ale který námořník by&nbsp;ti&nbsp;řekl: „Pane, to&nbsp;na&nbsp;mne nepůsobil ani tak strach, že&nbsp;narazíme na&nbsp;skrytá skaliska, jako strach z&nbsp;oné odporné bělosti!“</span></p>
        <p class="chunk" data-nb-ref-number="20" data-nb-words="125" data-nb-chars="812"><span class="idea" data-nb-ref-number="20" id="idea20" data-nb-words="125" data-nb-chars="812">Za&nbsp;druhé: indiánovi narozenému v&nbsp;Peru nevnuká ani trochu strachu stálý pohled na&nbsp;Andy pokryté sněhem, leda snad tehdy, když si&nbsp;představí věčnou mrazivou pustotu v&nbsp;těch ohromných výškách a&nbsp;samozřejmě se&nbsp;zachvěje při pomyšlení, jaká by&nbsp;to&nbsp;byla hrůza, kdyby se&nbsp;sám ztratil v&nbsp;tak nehostinných pustinách. Podobně zálesák ze&nbsp;západu se&nbsp;celkem lhostejně dívá na&nbsp;nekonečné prérie zaváté sněhem, kde ani jediný stín stromu nebo větvičky neporuší jednotvárnou bělost. Jinak je&nbsp;námořníkovi, který pozoruje scenérii v&nbsp;antarktických mořích; tady se&nbsp;občas zachvěje&nbsp;– při nějakém ďábelském kousku kejklířských mocností mrazu a&nbsp;vzduchu&nbsp;– a&nbsp;blízek ztroskotání nevidí duhu, slibující naději a&nbsp;úlevu v&nbsp;jeho neštěstí, nýbrž jen to, co&nbsp;vypadá jako nekonečný hřbitov, šklebící se&nbsp;na&nbsp;něho ostrými ledovými pomníky a&nbsp;roztříštěnými kříži.</span></p>
        <p class="chunk" data-nb-ref-number="21" data-nb-words="21" data-nb-chars="140"><span class="idea" data-nb-ref-number="21" id="idea21" data-nb-words="21" data-nb-chars="140">Snad si&nbsp;řekneš, že&nbsp;tato bělobová kapitola o&nbsp;bělosti je&nbsp;jen bílou vlajkou, kterou vyvěsila duše zbabělá. Izmaeli, přemohla tě&nbsp;trudnomyslnost.</span></p>
        <p class="chunk" data-nb-ref-number="22" data-nb-words="101" data-nb-chars="618"><span class="idea" data-nb-ref-number="22" id="idea22" data-nb-words="101" data-nb-chars="618">Něco mi&nbsp;ale pověz. Toto mladé, silné hříbě bylo zrozeno v&nbsp;některém klidném údolí Vermontu, daleko ode všech divokých šelem, a&nbsp;když za&nbsp;ním zatřepeš čerstvou kůží buvola, takže ji&nbsp;ani nevidí, nýbrž jen z&nbsp;ní cítí pach divokého zvířete, začne se&nbsp;plašit za&nbsp;plného denního slunce, frká a&nbsp;s&nbsp;vytřeštěnýma očima začne dupat v&nbsp;šíleném strachu. Proč? Ze&nbsp;svého zeleného severního domova si&nbsp;neodneslo žádnou vzpomínku na&nbsp;dravou a&nbsp;ničivou zvěř, takže podivný pach, který cítí, mu&nbsp;nemůže připomínat nic, co&nbsp;by&nbsp;bylo ve&nbsp;spojení s&nbsp;dřívějšími nebezpečími. Co&nbsp;také toto novoanglické hříbě může vědět o&nbsp;černých bizonech vzdáleného Oregonu?</span></p>
        <p class="chunk" data-nb-ref-number="23" data-nb-words="54" data-nb-chars="331"><span class="idea" data-nb-ref-number="23" id="idea23" data-nb-words="54" data-nb-chars="331">Neví ovšem nic; ale u&nbsp;tohoto nerozumného zvířete jste viděli instinktivní pocit démonických sil ve&nbsp;světě. Je&nbsp;od&nbsp;Oregonu vzdáleno tisíce mil, ale když ucítí onen divoký pach, jsou pro ně&nbsp;ta&nbsp;trhající a&nbsp;bodající stáda bizonů stejně přítomna jako pro zaběhlé divoké hříbě prérijní, které snad v&nbsp;této chvíli bizoni zadupávají do&nbsp;prachu.</span></p>
        <p class="chunk" data-nb-ref-number="24" data-nb-words="32" data-nb-chars="214"><span class="idea" data-nb-ref-number="24" id="idea24" data-nb-words="32" data-nb-chars="214">Tlumený hukot valícího se&nbsp;mléčného moře, hrůzný šelest mrazových závěsů na&nbsp;horách, bezútěšné přesouvání sněhových závějí na&nbsp;prériích&nbsp;– to&nbsp;všechno znamená pro Izmaela tolik, co&nbsp;pro polekané hříbě šustot buvolí kůže!</span></p>
        <p class="chunk" data-nb-ref-number="25" data-nb-words="42" data-nb-chars="268"><span class="idea" data-nb-ref-number="25" id="idea25" data-nb-words="42" data-nb-chars="268">Třebaže nikdo neví, kde leží bezejmenné věci naznačované takovými mystickými znameními, přece pro mne stejně jako pro to&nbsp;hříbě někde existovat musí. I&nbsp;když se&nbsp;tento viditelný svět v&nbsp;mnohém ohledu zdá stvořen v&nbsp;lásce, přece neviditelné oblasti byly stvořeny ve&nbsp;strachu.</span></p>
        <p class="chunk" data-nb-ref-number="26" data-nb-words="50" data-nb-chars="329"><span class="idea" data-nb-ref-number="26" id="idea26" data-nb-words="50" data-nb-chars="329">Nerozřešili jsme však ještě otázku čaromoci této bělosti a&nbsp;nedověděli se, proč tak mohutně působí na&nbsp;duši. A&nbsp;co je&nbsp;ještě podivnější a&nbsp;významnější&nbsp;– proč, jak jsme viděli, je&nbsp;nejvýmluvnějším symbolem věcí duchovních, ba&nbsp;víc, pravým závojem křesťanského božstva a&nbsp;zároveň také umocňujícím činitelem věcí, které lidstvo nejvíc děsí.</span></p>
        <p class="chunk" data-nb-ref-number="27" data-nb-words="254" data-nb-chars="1583"><span class="idea" data-nb-ref-number="27" id="idea27" data-nb-words="254" data-nb-chars="1583">Je&nbsp;to&nbsp;snad proto, že&nbsp;svou neurčitostí předznamenává nemilosrdné pustiny a&nbsp;nekonečnosti vesmíru a&nbsp;že nás tedy zezadu lstivě probodává myšlenkou na&nbsp;zkázu, když se&nbsp;díváme do&nbsp;bílých hloubek Mléčné dráhy? Nebo snad proto, že&nbsp;bělost není v&nbsp;podstatě ani tak barva, jako spíš viditelný nedostatek barvy, a&nbsp;přitom sloučenina všech barev? Je&nbsp;to&nbsp;proto, že&nbsp;v&nbsp;zasněžené širé krajině nás ovane zvláštní němá prázdnota, plná významu&nbsp;– bezbarvost a&nbsp;všebarevnost bezbožectví, jehož se&nbsp;děsíme? A&nbsp;když uvažujeme o&nbsp;druhé teorii přírodních filozofů, že&nbsp;totiž všechny ostatní pozemské barvy&nbsp;– každá nádherná či&nbsp;původní okrasa, něžné zbarvení nebe a&nbsp;lesů při západu slunce, ano, i&nbsp;ozdobný samet motýlů a&nbsp;motýlokvětá líčka mladých dívek&nbsp;– to&nbsp;všechno že&nbsp;jsou jen důmyslné klamy, které vlastně nejsou v&nbsp;hmotě obsaženy, nýbrž jen zvenčí na&nbsp;ni&nbsp;naneseny, takže celá zbožňovaná příroda je&nbsp;nalíčena jako nevěstka, jejíž lákadla nekryjí nic než márnici uvnitř; a&nbsp;jdeme-li dále a&nbsp;uvažujeme, že&nbsp;ona mystická kosmetika, která vyrábí každou barvu, totiž onen veliký princip světla sám v&nbsp;sobě, navždy zůstává bílá nebo bezbarvá, a&nbsp;kdyby působila na&nbsp;hmotu zcela bezprostředně, že&nbsp;by&nbsp;pokryla všechny předměty, i&nbsp;tulipány a&nbsp;růže, svým vlastním bílým zabarvením&nbsp;– přemýšlíme-li o&nbsp;tom všem, leží před námi ochromený vesmír jako malomocný. A&nbsp;jako oni tvrdohlaví cestující po&nbsp;Laponsku, kteří odmítnou nosit na&nbsp;očích barevné a&nbsp;zbarvující brýle, tak se&nbsp;i&nbsp;ubohý nevěrec sám oslepí zíráním na&nbsp;velkolepý bílý povlak, který zahaluje celý obzor kolem něho. A&nbsp;symbolem toho všeho byla bílá velryba. Divíte se&nbsp;ještě vášnivé honbě za&nbsp;ní?</span></p>
        <p class="chunk" data-nb-ref-number="28" data-nb-words="76" data-nb-chars="494"><span class="idea" data-nb-ref-number="28" id="idea28" data-nb-words="76" data-nb-chars="494">Pokud jde o&nbsp;bílého žraloka, když ho&nbsp;spatříme v&nbsp;jeho normální náladě, jeho bělostný, klouzavý, přízračný klid kupodivu souhlasí s&nbsp;dojmem, jakým působí polární čtvernožec. Tu&nbsp;zvláštnost velmi živě vystihuje francouzský název této ryby. Římská mše za&nbsp;zesnulé začíná slovy „Requiem aeternam“ (věčný klid) a&nbsp;jménem requiem se&nbsp;potom označuje celá ta&nbsp;mše i&nbsp;jiná smuteční hudba. A&nbsp;narážejíce na&nbsp;bílý, mlčenlivý, smrtelný klid u&nbsp;tohoto žraloka a&nbsp;mírnou záhubnost jeho návyků, říkají mu&nbsp;Francouzi requin.</span></p>
        <p class="chunk" data-nb-ref-number="29" data-nb-words="47" data-nb-chars="298"><span class="idea" data-nb-ref-number="29" id="idea29" data-nb-words="47" data-nb-chars="298">Tvrdím tedy, že&nbsp;tajemství kouzla toho ptáka záleží hlavně v&nbsp;nádherné bělosti jeho těla. To&nbsp;dotvrzuje ještě okolnost, že&nbsp;existují ptáci, kteří byli protimluvně pojmenováni šedí albatrosi, a&nbsp;ty jsem také často viděl, ale nikdy jsem neměl takový pocit, jako když jsem spatřil onoho ptáka v&nbsp;Antarktiku.</span></p>
        <p class="chunk" data-nb-ref-number="30" data-nb-words="75" data-nb-chars="428"><span class="idea" data-nb-ref-number="30" id="idea30" data-nb-words="75" data-nb-chars="428">Avšak jak byl tento mystický tvor lapen? Nešeptejte, povím vám to: na&nbsp;zrádný hák a&nbsp;šňůru, jak plul po&nbsp;moři. Kapitán si&nbsp;z&nbsp;něho nakonec udělal listonoše, uvázal mu&nbsp;kolem krku kožený lístek se&nbsp;jménem lodi a&nbsp;udáním času a&nbsp;místa a&nbsp;potom jej pustil na&nbsp;svobodu. Nepochybuji o&nbsp;tom, že&nbsp;ten kožený lístek, určený člověku, byl odnesen do&nbsp;nebe, kam ten bílý pták odlétl, aby se&nbsp;připojil k&nbsp;okřídleným cherubínům, vzývajícím a&nbsp;chválícím Boha!</span></p>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="31" data-nb-words="89" data-nb-chars="575"><span class="idea" data-nb-ref-number="31" id="idea31" data-nb-words="89" data-nb-chars="575"><p>Kdo by&nbsp;se&nbsp;chtěl touto otázkou zabývat podrobněji, pokud jde o&nbsp;polárního medvěda, mohl by&nbsp;dokazovat, že&nbsp;nesnesitelný odpor k&nbsp;šelmě nezvyšuje bělost sama o&nbsp;sobě. Rozebereme-li zvýšenou odpornost této šelmy, zjistíme její původ v&nbsp;tom, že&nbsp;neodpovědná dravost tohoto tvora je&nbsp;oděna do&nbsp;hávu andělské nevinnosti a&nbsp;lásky. Právě proto, že&nbsp;se&nbsp;v&nbsp;naší mysli spojují dva pojmy navzájem si&nbsp;tak odporující, děsí nás polární medvěd tímto nepřirozeným protikladem. Připustíme-li, že&nbsp;je&nbsp;to&nbsp;všechno pravda, přece musíme přiznat, že&nbsp;nebýt jeho bělosti, nepociťovali bychom onu zvýšenou hrůzu. <a href="#fnref:1" class="footnote-backref" role="doc-backlink">↩︎</a></p></span></li>
            <li id="fn:2" role="doc-endnote" class="chunk" data-nb-ref-number="32" data-nb-words="237" data-nb-chars="1537"><span class="idea" data-nb-ref-number="32" id="idea32" data-nb-words="237" data-nb-chars="1537"><p>Pamatuji se, jak jsem spatřil prvního albatrosa. Bylo to&nbsp;za&nbsp;dlouhotrvající bouře ve&nbsp;vodách nedaleko Antarktického moře. Po&nbsp;dopolední hlídce dole jsem vystoupil na&nbsp;zamračenou palubu a&nbsp;tam jsem spatřil na&nbsp;hlavním poklopu královského opeřence neposkvrněné bělosti se&nbsp;zahnutým, nádherným římským zobákem. Občas obloukovitě roztáhl svá archandělská křídla, jako by&nbsp;chtěl obejmout nějakou posvátnou archu. Úžasně se&nbsp;chvěl a&nbsp;zmítal. Ačkoli nebyl fyzicky raněn, vyrážel ze&nbsp;sebe skřeky jako duch nějakého krále v&nbsp;nadpřirozeném zoufalství. Připadalo mi, že&nbsp;jeho nepopsatelnýma, podivnýma očima nahlížím do&nbsp;tajemství samého Boha. Poklonil jsem se&nbsp;jako Abraham andělům. Tento bílý tvor byl tak bělostný, jeho křídla tak široká, že&nbsp;jsem v&nbsp;těchto navždy zavržených vodách ztratil ubohé předivo vzpomínek na&nbsp;staré zvyky a&nbsp;městský život. Dlouho jsem se&nbsp;díval na&nbsp;tu&nbsp;záplavu peří. Nemohu vyjádřit, nýbrž jen naznačit, co&nbsp;jsem si&nbsp;tehdy myslil. Konečně jsem procitl. Obrátil jsem se&nbsp;a&nbsp;otázal se&nbsp;námořníka, jaký je&nbsp;to&nbsp;pták. Ťulpas, odpověděl. Ťulpas, to&nbsp;jméno jsem předtím jakživ neslyšel. Je&nbsp;možné, že&nbsp;tento nádherný tvor je&nbsp;lidem na&nbsp;pevnině zcela neznám? To&nbsp;jistě ne. Později jsem se&nbsp;dověděl, že&nbsp;ťulpas říkají námořníci albatrosovi. Není proto nijak možné, že&nbsp;by&nbsp;byla Coleridgcova fantastická báseň odpovědna za&nbsp;mystické dojmy, které jsem prožíval při spatření tohoto ptáka na&nbsp;naší palubě. Vždyť jsem onu báseň ještě nečetl, ani jsem nevěděl, že&nbsp;ten pták je&nbsp;albatros. Ale tím chci jen nepřímo dodat jasnějšího lesku ušlechtilým hodnotám básně i&nbsp;básníka. <a href="#fnref:2" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_052.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>