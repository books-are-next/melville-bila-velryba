<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XLI.MOBY DICK">
    <meta name="apple-mobile-web-app-capable" content="yes">
    <title>XLI.MOBY DICK • Bílá velryba</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./bila_velryba_049.html">
    <link rel="next" href="./bila_velryba_051.html">
    <meta name="nb-order" content="49">
    <link rel="self" href="bila_velryba_050.html">
    <meta name="nb-identifier" content="melville-bila-velryba-00e3cd9">
    <meta name="nb-role" content="chapter">
  </head>
  <body data-nb-words="3166" data-nb-chars="20192" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_049.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="13"><span class="idea" data-nb-ref-number="1" id="idea1" data-nb-words="2" data-nb-chars="13">XLI.MOBY DICK</span></h1>
        <p class="chunk" data-nb-ref-number="2" data-nb-words="70" data-nb-chars="435"><span class="idea" data-nb-ref-number="2" id="idea2" data-nb-words="70" data-nb-chars="435">Já, Izmael, jsem patřil do&nbsp;této posádky, mé&nbsp;výkřiky splývaly s&nbsp;výkřiky ostatních, má&nbsp;přísaha se&nbsp;spájela s&nbsp;jejich přísahou; křičel jsem hlasitěji a&nbsp;svou přísahu jsem kul a&nbsp;vyztužoval pevněji, protože mi&nbsp;v&nbsp;hloubi duše bylo úzko. Měl jsem fantastický, tajemný pocit spřízněnosti; Achabova neuhasitelná zášť jako by&nbsp;byla záští mou. Lačným sluchem jsem lapal příběh o&nbsp;vražedné obludě, které jsme já&nbsp;a&nbsp;všichni ostatní přísahali boj a&nbsp;pomstu.</span></p>
        <p class="chunk" data-nb-ref-number="3" data-nb-words="261" data-nb-chars="1622"><span class="idea" data-nb-ref-number="3" id="idea3" data-nb-words="261" data-nb-chars="1622">V&nbsp;poslední době, i&nbsp;když jen občas, samotářská bílá velryba se&nbsp;s&nbsp;oblibou osaměle proháněla v&nbsp;oněch necivilizovaných mořích, která nejčastěji navštěvují lovci vorvaňů. Ne&nbsp;všichni věděli o&nbsp;její existenci; jen poměrně málo lovců velryb ji&nbsp;určitě spatřilo a&nbsp;počet těch, kteří se&nbsp;s&nbsp;ní opravdu a&nbsp;vědomě dali do&nbsp;boje, byl velmi malý. Velrybářských lodí je&nbsp;sice mnoho, ale jsou bez všeho řádu rozptýleny po&nbsp;širých mořích, mnohé se&nbsp;za&nbsp;lovem dobrodružně ženou do&nbsp;opuštěných zeměpisných šířek, takže se&nbsp;za&nbsp;celý rok nebo ještě déle skoro nikdy nesetkají s&nbsp;jedinou plachetnicí, od&nbsp;níž by&nbsp;se&nbsp;něco dověděli. Neobyčejná délka každé jednotlivé výpravy, nepravidelnost, s&nbsp;jakou lodi vyplouvají z&nbsp;mateřského přístavu, to&nbsp;všechno s&nbsp;jinými ještě okolnostmi dlouhý čas přímo nebo nepřímo zabraňovalo, aby se&nbsp;podrobnější zprávy o&nbsp;Moby Dickovi rozšířily po&nbsp;celé velrybářské flotile rozptýlené po&nbsp;světě. Beze vší pochyby přinesly některé lodi zprávu, že&nbsp;se&nbsp;v&nbsp;tu a&nbsp;tu dobu, na&nbsp;tom a&nbsp;tom poledníku setkaly s&nbsp;vorvaněm neobvykle velikým a&nbsp;zákeřným a&nbsp;že tato velryba způsobila útočníkům velké škody a&nbsp;potom jim zcela unikla. Někteří lidé se&nbsp;zcela právem domnívali, že&nbsp;to&nbsp;nemohl být žádný jiný vorvaň než právě Moby Dick. Ale v&nbsp;poslední době velrybáři při lovu vorvaňů v&nbsp;různých případech zjistili, že&nbsp;napadená obluda je&nbsp;velmi zuřivá, úskočná a&nbsp;lstivá, a&nbsp;proto ti, kdo se&nbsp;náhodou nevědomky pustili do&nbsp;boje s&nbsp;Moby Dickem, byli obyčejně ochotni připisovat tu&nbsp;zvláštní hrůzu, kterou obluda vzbuzovala, spíše na&nbsp;vrub nebezpečí lovu vorvaňů vůbec než jednotlivému zvířeti. Tak také až&nbsp;dosud většina námořníků pohlížela na&nbsp;Achabovo nešťastné utkání s&nbsp;velrybou.</span></p>
        <p class="chunk" data-nb-ref-number="4" data-nb-words="89" data-nb-chars="549"><span class="idea" data-nb-ref-number="4" id="idea4" data-nb-words="89" data-nb-chars="549">Pokud jde o&nbsp;ty, kteří už&nbsp;slyšeli o&nbsp;bílé velrybě a&nbsp;potom ji&nbsp;náhodou zahlédli, skoro všichni zpočátku proti ní&nbsp;spustili čluny, odvážně a&nbsp;nebojácně jako proti každému jinému vorvaňovi. Postupně docházelo při těchto útocích k&nbsp;dalším neštěstím&nbsp;– neomezovala se&nbsp;jen na&nbsp;vykloubená zápěstí a&nbsp;kotníky, zlámané končetiny nebo dravé amputace, byly to&nbsp;pohromy zcela a&nbsp;naprosto záhubné, nová a&nbsp;nová neblahá ztroskotání hromadila a&nbsp;kupila děs na&nbsp;jméno Moby Dicka&nbsp;– takže nakonec mnozí odvážní lovci ztráceli statečnost, když se&nbsp;k&nbsp;nim donesla zvěst o&nbsp;bílé velrybě.</span></p>
        <p class="chunk" data-nb-ref-number="5" data-nb-words="194" data-nb-chars="1278"><span class="idea" data-nb-ref-number="5" id="idea5" data-nb-words="194" data-nb-chars="1278">Všemožně divoké pověsti nepochybně přeháněly a&nbsp;pravdivým historkám o&nbsp;těchto vražedných utkáních dodávaly ještě větší děsivosti. Vybájené pověsti totiž vyrůstají přirozeně ze&nbsp;všech překvapivých hrozných událostí&nbsp;– tak jako na&nbsp;hnijícím stromě vyrůstá houba&nbsp;– a&nbsp;mimo to&nbsp;v&nbsp;životě námořním daleko častěji než na&nbsp;pevnině vybují spousta pověstí, jakmile se&nbsp;jen naskytne vhodný reálný podklad, kterého se&nbsp;mohou zachytit. A&nbsp;jako moře překonává po&nbsp;této stránce pevninu, tak zase velrybářství překonává ostatní obory námořního života, pokud jde o&nbsp;fantastičnost a&nbsp;děsivost pověstí, které na&nbsp;moři někdy kolují. Velrybáři jako celek nejsou oproštěni od&nbsp;tradiční nevědomosti a&nbsp;pověrčivosti všech námořníků; ale nejen to: velrybáři ze&nbsp;všech námořníků nejčastěji přicházejí v&nbsp;nejužší styk se&nbsp;všemi otřesně úžasnými jevy, co&nbsp;jich moře má, a&nbsp;jeho největší divy nejen poznávají zblízka, ale musejí s&nbsp;nimi také bojovat tváří v&nbsp;tvář. Velrybář, osamocený ve&nbsp;vodách tak dalekých, že&nbsp;i&nbsp;kdyby urazil tisíce mil a&nbsp;plul kolem tisícerých břehů, přece by&nbsp;tam nenašel jediný zděný krb ani cokoli jinak pohostinného pod onou částí oblohy; velrybář, jenž v&nbsp;takových šířkách a&nbsp;délkách ještě vykonává své řemeslo, je&nbsp;tedy obklopen samými vlivy, které povzbuzují jeho představivost, aby si&nbsp;vybájila četné historky.</span></p>
        <p class="chunk" data-nb-ref-number="6" data-nb-words="74" data-nb-chars="501"><span class="idea" data-nb-ref-number="6" id="idea6" data-nb-words="74" data-nb-chars="501">Proto není divu, že&nbsp;stále zmnožované pověsti o&nbsp;bílé velrybě, pověsti zveličované už&nbsp;jen cestou po&nbsp;těch divokých vodních prostorách, soustředily v&nbsp;sobě nakonec všemožné nedonošené výplody fantazie a&nbsp;chorobné povídačky o&nbsp;nadpřirozených silách, takže Moby Dick se&nbsp;posléze stal vtělením neznámých hrůz vzešlých z&nbsp;něčeho neviditelného. V&nbsp;mnohých případech vyvolal takový panický strach, že&nbsp;z&nbsp;těch, kdo se&nbsp;doslechli pověstí o&nbsp;bílé velrybě, jen málokteří byli ochotni se&nbsp;utkat s&nbsp;jejími nebezpečnými čelistmi.</span></p>
        <p class="chunk" data-nb-ref-number="7" data-nb-words="137" data-nb-chars="941"><span class="idea" data-nb-ref-number="7" id="idea7" data-nb-words="137" data-nb-chars="941">Avšak uplatňovaly se&nbsp;tu&nbsp;ještě jiné vlivy, mnohem životnější a&nbsp;praktické. Dodnes ještě z&nbsp;mysli velrybolovců nevymizela původní klamná představa, že&nbsp;se&nbsp;vorvaň hrůzně liší ode všech ostatních velryb. Ještě teď se&nbsp;vyskytují velrybáři, kteří jsou docela rozumní a&nbsp;odvážní při půtkách s&nbsp;velrybou grónskou neboli pravou, ale kteří odmítnou pustit se&nbsp;do&nbsp;boje s&nbsp;vorvaněm, ať&nbsp;již z&nbsp;nedostatku odborné zkušenosti, z&nbsp;neschopnosti nebo ze&nbsp;strachu. Rozhodně je&nbsp;mnoho lovců velryb, zvláště u&nbsp;velrybářských společností plujících pod jinou vlajkou než pod americkou, kteří vorvaně nikdy nepřátelsky nenapadli a&nbsp;jejichž znalosti leviatana se&nbsp;omezují pouze na&nbsp;všední obludu, primitivně pronásledovanou na&nbsp;severu. Usazeni na&nbsp;poklopech, budou tito muži s&nbsp;dětinskou radostí a&nbsp;úctou poslouchat divoké, neuvěřitelné historky o&nbsp;velrybaření na&nbsp;jihu. Nikde nechápou strašlivost obrovského vorvaně s&nbsp;větším porozuměním než právě na&nbsp;těch přídích, které jej pronásledují.</span></p>
        <p class="chunk" data-nb-ref-number="8" data-nb-words="130" data-nb-chars="832"><span class="idea" data-nb-ref-number="8" id="idea8" data-nb-words="130" data-nb-chars="832">A&nbsp;jako kdyby jeho síla, nyní opravdu dokázaná, vrhala z&nbsp;dřívějších legendárních dob před sebe stín, najdeme u&nbsp;některých knižních přírodopisců&nbsp;– Olassena a&nbsp;Povelsona&nbsp;– tvrzení, že&nbsp;vorvaň je&nbsp;postrachem všech ostatních mořských tvorů a&nbsp;je tak neuvěřitelně dravý, že&nbsp;ustavičně žízní po&nbsp;lidské krvi. Ještě ani v&nbsp;době tak nedávné jako za&nbsp;Cuviera nevymizely takové názory. Vždyť sám tento baron ve&nbsp;svém přírodopise tvrdí, že&nbsp;při spatření vorvaně jsou všechny ryby (i žraloci) „zachváceny největší hrůzou“ a&nbsp;„v bezhlavém útěku se&nbsp;často vrhnou na&nbsp;skály s&nbsp;takovou prudkostí, že&nbsp;si&nbsp;způsobí okamžitou smrt“. A&nbsp;třebas všeobecné zkušenosti rybářů mohou takové zprávy opravit, přece podobné pověry i&nbsp;Povelsonovo tvrzení o&nbsp;vorvaní krvežíznivosti ožívají v&nbsp;myslích lovců ve&nbsp;vší své děsivosti, jak k&nbsp;tomu přispívá i&nbsp;zvláštní povaha jejich zaměstnání.</span></p>
        <p class="chunk" data-nb-ref-number="9" data-nb-words="89" data-nb-chars="562"><span class="idea" data-nb-ref-number="9" id="idea9" data-nb-words="89" data-nb-chars="562">Rybáři byli tak postrašeni pověstmi a&nbsp;předpověďmi o&nbsp;Moby Dickovi, že&nbsp;se&nbsp;mnozí rozpomínali na&nbsp;lov vorvaňů v&nbsp;dřívějších dobách, kdy často bylo těžko přimět i&nbsp;nejzkušenější lovce grónských velryb, aby se&nbsp;vydali v&nbsp;nebezpečí tohoto nového a&nbsp;odvážného námořního boje. Tito lovci namítali, že&nbsp;jiné velryby lze sice pronásledovat se&nbsp;zdarem, ale pronásledovat a&nbsp;vrhnout kopí na&nbsp;takovou obludu, jako je&nbsp;vorvaň, to&nbsp;že&nbsp;pro smrtelníka není. Pokusit se&nbsp;o&nbsp;to prý nezbytně znamená kvapnou pouť na&nbsp;věčnost. O&nbsp;této věci existují některé pozoruhodné doklady, které lze prostudovat.</span></p>
        <p class="chunk" data-nb-ref-number="10" data-nb-words="49" data-nb-chars="304"><span class="idea" data-nb-ref-number="10" id="idea10" data-nb-words="49" data-nb-chars="304">Vyskytli se&nbsp;však lidé, kteří bez ohledu na&nbsp;tato varování byli ochotni se&nbsp;pustit za&nbsp;Moby Dickem; a&nbsp;ještě víc bylo těch, kteří jen náhodou o&nbsp;něm zaslechli cosi neurčitého, bez podrobnějšího popisu některého neštěstí, bez pověrčivých příkras, a&nbsp;byli dosti otužilí, aby neutekli před bojem, kdyby se&nbsp;naskytl.</span></p>
        <p class="chunk" data-nb-ref-number="11" data-nb-words="31" data-nb-chars="200"><span class="idea" data-nb-ref-number="11" id="idea11" data-nb-words="31" data-nb-chars="200">Jedním z&nbsp;těch fantastických výmyslů, o&nbsp;kterých jsme se&nbsp;zmínili, byla příšerná představa, že&nbsp;Moby Dick je&nbsp;všudypřítomný; že&nbsp;v&nbsp;jednu a&nbsp;touž chvíli byl opravdu spatřen v&nbsp;protilehlých zeměpisných šířkách.</span></p>
        <p class="chunk" data-nb-ref-number="12" data-nb-words="78" data-nb-chars="525"><span class="idea" data-nb-ref-number="12" id="idea12" data-nb-words="78" data-nb-chars="525">Ale i&nbsp;když připustíme, že&nbsp;takové mozky musely být příliš důvěřivé, přece ta&nbsp;představa má&nbsp;slabý nádech pověrčivé pravděpodobnosti. Vždyť ani nejdůkladnější bádání ještě neprozkoumalo tajemství proudů v&nbsp;mořích a&nbsp;také skryté cesty vorvaně, když se&nbsp;ponoří pod hladinu, zůstávají do&nbsp;značné míry nevysvětlitelné jeho pronásledovatelům. Čas od&nbsp;času se&nbsp;vyskytly nejpodivnější a&nbsp;rozporné dohady o&nbsp;těchto cestách, a&nbsp;zvláště o&nbsp;té záhadě, jak se&nbsp;vorvaň, sestoupiv do&nbsp;obrovské hloubky, dostává tak nesmírně rychle na&nbsp;místa velmi vzdálená.</span></p>
        <p class="chunk" data-nb-ref-number="13" data-nb-words="146" data-nb-chars="969"><span class="idea" data-nb-ref-number="13" id="idea13" data-nb-words="146" data-nb-chars="969">Americkým i&nbsp;anglickým velrybářským lodím je&nbsp;velmi dobře známo, a&nbsp;potvrdil to&nbsp;také před lety spolehlivě Scoresby, že&nbsp;některé velryby, chycené daleko na&nbsp;severu v&nbsp;Tichém oceánu, měly v&nbsp;těle zarostlé hroty harpun vržených v&nbsp;moři kolem Grónska. Nelze také popírat, co&nbsp;se&nbsp;v&nbsp;některých těch případech tvrdilo, že&nbsp;mezi oběma útoky uplynulo pouze několik dnů. Z&nbsp;toho se&nbsp;potom dovozovalo, a&nbsp;mnozí velrybolovci tomu věřili, že&nbsp;Severozápadní cesta, jež byla tak dlouho problémem pro člověka, není vůbec problémem pro velrybu. Tady se&nbsp;opravdová živá zkušenost žijících lidí téměř vyrovnala pověstem o&nbsp;divech starých dob, například o&nbsp;vnitrozemské hoře Estrella v&nbsp;Portugalsku (při jejím vrcholu bylo prý jezero, na&nbsp;jehož hladinu vyplouvaly vraky ztroskotaných lodí), a&nbsp;ještě podivuhodnějšímu vyprávění o&nbsp;prameni Arethusa u&nbsp;Syrakus (o jehož vodách se&nbsp;věřilo, že&nbsp;přicházejí podzemní cestou až&nbsp;ze&nbsp;Svaté země); tato vybájená vyprávění byla téměř dostižena pravdivými zkušenostmi velrybářů.</span></p>
        <p class="chunk" data-nb-ref-number="14" data-nb-words="93" data-nb-chars="583"><span class="idea" data-nb-ref-number="14" id="idea14" data-nb-words="93" data-nb-chars="583">Poněvadž někteří velrybáři byli obeznámeni s&nbsp;takovými divy a&nbsp;věděli, že&nbsp;bílá velryba po&nbsp;opakovaných odvážných útocích vždy unikla živá, není divu, že&nbsp;byli ve&nbsp;své pověrčivosti ještě více utvrzeni a&nbsp;prohlašovali, že&nbsp;Moby Dick je&nbsp;nejen všudypřítomný, ale také nesmrtelný (neboť nesmrtelnost je&nbsp;jen všudypřítomnost v&nbsp;čase) a&nbsp;že i&nbsp;tehdy, když se&nbsp;mu&nbsp;do&nbsp;boků zabodnou celé háje kopí, odpluje nezraněn. Kdyby opravdu měl jednou chrlit hustou krev, takový pohled by&nbsp;byl jen strašidelným přeludem, neboť mnoho set mil odtud, ve&nbsp;vodách krví nezkalených, bylo by&nbsp;opět vidět jeho čistý vodotrysk.</span></p>
        <p class="chunk" data-nb-ref-number="15" data-nb-words="74" data-nb-chars="484"><span class="idea" data-nb-ref-number="15" id="idea15" data-nb-words="74" data-nb-chars="484">I&nbsp;když odvrhneme tyto nadpřirozené dohady, měla tělesná stavba a&nbsp;nepopiratelný charakter této obludy dosti znaků, jež mohly velmi mocně zapůsobit na&nbsp;obrazivost. Od&nbsp;jiných vorvaňů ho&nbsp;neodlišovaly ani tak jeho neobvyklé rozměry, jako spíš&nbsp;– jak už&nbsp;jinde naznačeno&nbsp;– zvláštní, sněhobílé, vrásčité čelo a&nbsp;vysoký hrb, podobný bílé pyramidě. To&nbsp;byly jeho význačné rysy, znamení, kterými i&nbsp;v&nbsp;nekonečných nezbádaných mořích a&nbsp;na velkou vzdálenost dokazoval svou totožnost těm, kteří ho&nbsp;znali.</span></p>
        <p class="chunk" data-nb-ref-number="16" data-nb-words="47" data-nb-chars="307"><span class="idea" data-nb-ref-number="16" id="idea16" data-nb-words="47" data-nb-chars="307">Ostatní jeho tělo bylo tak bíle pruhované, skvrnité a&nbsp;mramorované, že&nbsp;se&nbsp;mu&nbsp;nakonec dostalo příznačného pojmenování bílá velryba. Jméno věru plně pochopili ti, kdo viděli na&nbsp;vlastní oči, jak klouzá v&nbsp;pravé poledne temně modrým mořem, nechávaje za&nbsp;sebou mléčnou brázdu bělavé pěny, jiskřící zlatými záblesky.</span></p>
        <p class="chunk" data-nb-ref-number="17" data-nb-words="81" data-nb-chars="545"><span class="idea" data-nb-ref-number="17" id="idea17" data-nb-words="81" data-nb-chars="545">Skutečnou hrůzu však nevyvolávala ani neobvyklá velikost této velryby, ani nápadné zbarvení, ani znetvořená spodní čelist, jako spíš bezpříkladná inteligentní zlomyslnost, která se, jak očití svědkové tvrdili, projevovala vždy znovu a&nbsp;znovu v&nbsp;jejích útocích. Větší strach než všechny ostatní naháněly ovšem její zrádné úniky. Mnohdy totiž plula před svými jásajícími pronásledovateli se&nbsp;všemi zřejmými známkami zděšení, ale dovedla se&nbsp;náhle obrátit, vrhla se&nbsp;na&nbsp;lovce – a&nbsp;buď roztříštila jejich člun na&nbsp;kusy, nebo je&nbsp;zahnala zděšeně zpět k&nbsp;lodi.</span></p>
        <p class="chunk" data-nb-ref-number="18" data-nb-words="53" data-nb-chars="336"><span class="idea" data-nb-ref-number="18" id="idea18" data-nb-words="53" data-nb-chars="336">Při lovu na&nbsp;ni&nbsp;došlo k&nbsp;několika smrtelným neštěstím. Takové nehody, i&nbsp;když se&nbsp;o&nbsp;nich na&nbsp;pevnině skoro nemluvilo, nejsou pro rybáře ničím neobvyklým, ale ve&nbsp;většině případů se&nbsp;každá zuřivost bílé velryby zdála tak pekelně promyšlená, že&nbsp;každé zmrzačení nebo smrt, kterou způsobila, byly do&nbsp;značné míry připisovány tvoru nadanému rozumem.</span></p>
        <p class="chunk" data-nb-ref-number="19" data-nb-words="46" data-nb-chars="330"><span class="idea" data-nb-ref-number="19" id="idea19" data-nb-words="46" data-nb-chars="330">Posuďte tedy, k&nbsp;jakým záchvatům rozhořčené, nepříčetné zuřivosti byli doháněni zoufalí lovci, když mezi troskami rozbitých člunů a&nbsp;potápějících se&nbsp;končetin roztrhaných kamarádů plovali z&nbsp;dosahu bílé pěny, vytvořené hroznou zuřivostí velryby, do&nbsp;jasného, žhavého slunečního světla, které se&nbsp;usmívalo jako o&nbsp;křtinách nebo na&nbsp;svatbě!</span></p>
        <p class="chunk" data-nb-ref-number="20" data-nb-words="296" data-nb-chars="1802"><span class="idea" data-nb-ref-number="20" id="idea20" data-nb-words="296" data-nb-chars="1802">Jeden kapitán, jehož tři čluny byly roztříštěny poblíž něho a&nbsp;vesla a&nbsp;námořníci se&nbsp;zmítali ve&nbsp;vírech, chopil se&nbsp;nože z&nbsp;rozbité přídě a&nbsp;vrhl se&nbsp;na&nbsp;velrybu jako zápasník z&nbsp;Arkansasu na&nbsp;svého soupeře, v&nbsp;šíleném úsilí proniknout šestipalcovou čepelí na&nbsp;sáh hluboko, až&nbsp;na&nbsp;kořen života velryby. Tím kapitánem byl Achab. A&nbsp;tehdy se&nbsp;stalo, že&nbsp;Moby Dick po&nbsp;něm náhle sekl srpovitou spodní čelistí a&nbsp;uťal Achabovu nohu jako sekáč stéblo polní trávy. Ani Turek v&nbsp;turbanu, ani najatý Benátčan nebo Malajec by&nbsp;ho&nbsp;nebyl mohl zasáhnout zlomyslněji. Nelze se&nbsp;tedy nijak divit, že&nbsp;od&nbsp;onoho utkání téměř smrtelného Achab v&nbsp;sobě živil divokou touhu pomstít se&nbsp;velrybě a&nbsp;že čím dál víc propadal chorobné zběsilosti, až&nbsp;se&nbsp;mu&nbsp;konečně ve&nbsp;velrybě soustřeďovaly nejen všechny jeho tělesné strasti, ale i&nbsp;všechno rozhořčení rozumové a&nbsp;duchovní. Bílá velryba před ním plula jako monomanické vtělení všech těch skrytých příčin zla, kterými se&nbsp;někteří hloubaví lidé sžírají, až&nbsp;konečně žijí dál jen s&nbsp;oslabeným zájmem a&nbsp;s&nbsp;oslabenou energií. Od&nbsp;počátku světa tu&nbsp;existuje nepostižná zloba; ani moderní křesťané jí&nbsp;neupírají vládu nad půlí světa; staří východní ofitové ji&nbsp;uctívali v&nbsp;soškách představujících ďábla. Achab se&nbsp;tak nesnížil a&nbsp;neuctíval onu zlobu jako oni, nýbrž blouznivě přenesl pojem zla na&nbsp;nenáviděnou bílou velrybu a&nbsp;postavil se, všecek zmrzačen, proti ní. Všechno, co&nbsp;nejvíc dohání k&nbsp;šílenství a&nbsp;mučí; vše, co&nbsp;bouří hladinu věcí; všechna zlomyslná pravda; vše, co&nbsp;trhá nervy a&nbsp;drtí mozek; všechen skrytý démonismus života a&nbsp;myšlenky; všechno zlo šílenému Achabovi viditelně ztělesňoval Moby Dick a&nbsp;v&nbsp;něm je&nbsp;bylo prakticky možno napadnout. Na&nbsp;jeho bílý hrb nakupil všechnu zlobu a&nbsp;nenávist, kterou pociťovalo lidstvo od&nbsp;Adama, a&nbsp;potom&nbsp;– jako by&nbsp;jeho hruď byla moždířem&nbsp;– vypaloval na&nbsp;něj střely svého žhavého srdce.</span></p>
        <p class="chunk" data-nb-ref-number="21" data-nb-words="377" data-nb-chars="2365"><span class="idea" data-nb-ref-number="21" id="idea21" data-nb-words="377" data-nb-chars="2365">Nepodobá se&nbsp;pravdě, že&nbsp;této monomanii podlehl hned v&nbsp;okamžiku, kdy byl tělesně zmrzačen. Když se&nbsp;s&nbsp;nožem v&nbsp;ruce vrhl na&nbsp;obludu, tehdy jen popustil uzdu prudké, vášnivé fyzické nenávisti, a&nbsp;když ho&nbsp;zasáhla rána, která mu&nbsp;utrhla nohu, cítil asi jen bolest tělesného zmrzačení, ale nic víc. Tato srážka ho&nbsp;donutila obrátit loď k&nbsp;domovu a&nbsp;Achab a&nbsp;muka leželi spolu nataženi v&nbsp;jednom visutém lůžku po&nbsp;nekonečně dlouhé dny a&nbsp;týdny a&nbsp;měsíce, obeplouvajíce uprostřed zimy onen pustý, skučící mys Patagonský. Teprve tehdy se&nbsp;promísila krev zmrzačeného těla s&nbsp;krví raněné duše a&nbsp;Achab zešílel. Teprve tehdy, když se&nbsp;po&nbsp;tom utkání vracel domů, ovládla ho&nbsp;zhoubná monomanie, jak vysvítá i&nbsp;z&nbsp;toho, že&nbsp;občas za&nbsp;plavby propadal záchvatům šílenství. Ač&nbsp;neměl jednu nohu, přece v&nbsp;jeho egyptské hrudi byla dosud utajena taková životní síla, ještě zvýšená jeho třeštěním, že&nbsp;ho&nbsp;důstojníci museli pevně spoutat, kdykoli za&nbsp;plavby zuřil ve&nbsp;visutém lůžku. Ve&nbsp;svěrací kazajce se&nbsp;houpal v&nbsp;rytmu šíleného kolébání vichřice. A&nbsp;když se&nbsp;loď dostala do&nbsp;snesitelnějších šířek a&nbsp;s&nbsp;plachtami mírně vzdutými plula po&nbsp;klidných vodách tropů, přestalo podle vnějších známek blouznění starého muže trápit, zapadlo někam do&nbsp;vln mysu Hornu a&nbsp;on vyšel ze&nbsp;svého temného doupěte na&nbsp;požehnané světlo a&nbsp;na vzduch; ale i&nbsp;tenkrát, když pevně vztyčoval odhodlané čelo, dosud bledé, a&nbsp;opět dával klidné rozkazy a&nbsp;když jeho důstojníci děkovali Bohu, že&nbsp;zuřivé šílenství zmizelo, i&nbsp;tehdy Achab v&nbsp;skrytu svého já&nbsp;třeštil dál. Lidské šílenství je&nbsp;často velmi zchytralé a&nbsp;potměšilé. Když myslíte, že&nbsp;prchlo, tehdy třeba jen přijalo podobu ještě klamavější. Achabovo úplné šílenství neutuchlo, nýbrž skrylo se&nbsp;hluboko do&nbsp;jeho nitra, jako když nezmarná řeka Hudson, tento ušlechtilý Seveřan, protéká zúžený, ale nezbadatelný úžlabími vysočiny. Ale jako se&nbsp;v&nbsp;úzkém toku Achabovy monomanie neztratilo nic z&nbsp;jeho úplného šílenství, tak ani v&nbsp;tomto úplném šílenství nezašla jediná částečka jeho velkého přirozeného intelektu. Jenže dřívější živý původce se&nbsp;teď stal živoucím nástrojem. Možno-li se&nbsp;vyjádřit tak smělým obrazem, zvláštní šílenství se&nbsp;zmocnilo útokem jeho celého rozumu, ovládlo jej a&nbsp;obrátilo všechna soustředěná děla na&nbsp;vlastní šílený cíl, takže Achab nejen nepozbyl síly, nýbrž měl teď k&nbsp;onomu jedinému úkolu tisíckrát víc energie, než vůbec kdy dokázal věnovat kterékoli rozumné věci v&nbsp;době, kdy byl zdráv.</span></p>
        <p class="chunk" data-nb-ref-number="22" data-nb-words="154" data-nb-chars="1000"><span class="idea" data-nb-ref-number="22" id="idea22" data-nb-words="154" data-nb-chars="1000">Hodně jsme toho řekli, a&nbsp;přece ještě větší, temnější, hlubší oblast Achabovy bytosti zůstává nevysvětlena. Je&nbsp;marné vykládat přístupně hloubky vědění, a&nbsp;všechna pravda je&nbsp;hluboká. Sestupte hluboko ze&nbsp;samého srdce toho věžovitého paláce v&nbsp;Paříži, zvaného Hotel de&nbsp;Gluny, kde teď stojíme&nbsp;– ať&nbsp;je&nbsp;sebekrásnější a&nbsp;úchvatný&nbsp;– opusťme jej teď; a&nbsp;odeberte se, vy&nbsp;duše ušlechtilé a&nbsp;smutné, do&nbsp;těch rozsáhlých sálů římských lázní, na&nbsp;nichž palác stojí; tam, hluboko pod fantastickými věžemi lidské nadzemní stavby, spočívají kořeny jeho velikosti; celá jeho děsivá podstata ve&nbsp;věkovité důstojnosti; starožitnost pohřbená pod starožitnostmi a&nbsp;trůnící na&nbsp;torzech! Velcí bohové se&nbsp;posmívají zajatému králi na&nbsp;rozbitém trůnu a&nbsp;on trpělivě sedí jako karyatida a&nbsp;na ztuhlém čele má&nbsp;nakupeno sloupoví věků. Sejděte tam dolů, vy&nbsp;hrdé, smutné duše! Tažte se&nbsp;toho hrdého, smutného krále! Rodinná podoba! Ano, zplodil vás, mladé vypovězené syny královské, a&nbsp;jen od&nbsp;svého hrozného předka se&nbsp;dovíte staré státní tajemství.</span></p>
        <p class="chunk" data-nb-ref-number="23" data-nb-words="108" data-nb-chars="640"><span class="idea" data-nb-ref-number="23" id="idea23" data-nb-words="108" data-nb-chars="640">Nuže, Achab si&nbsp;v&nbsp;hloubi duše poněkud uvědomoval asi toto: všechny mé&nbsp;prostředky jsou ve&nbsp;shodě se&nbsp;zdravým rozumem, můj podnět a&nbsp;můj cíl jsou šílené. Nemaje však moci odčinit nebo změnit tento fakt, ani se&nbsp;mu&nbsp;vyhnout, uvědomoval si&nbsp;také, že&nbsp;se&nbsp;před lidmi už&nbsp;dávno přetvařuje, a&nbsp;do jisté míry to&nbsp;dělal i&nbsp;dál. Ale to&nbsp;jeho přetvařování bylo podřízeno pouze jeho vnímavosti, a&nbsp;ne jeho odhodlané vůli. Nicméně se&nbsp;dovedl přetvařovat tak znamenitě, že&nbsp;když konečně vystoupil s&nbsp;kostěnou nohou na&nbsp;břeh, žádný Nantuckeťan ho&nbsp;nepokládal za&nbsp;nikoho jiného než za&nbsp;muže přirozeně zkrušeného strašným neštěstím, které jej stihlo a&nbsp;dotklo se&nbsp;ho&nbsp;velmi citelně.</span></p>
        <p class="chunk" data-nb-ref-number="24" data-nb-words="256" data-nb-chars="1594"><span class="idea" data-nb-ref-number="24" id="idea24" data-nb-words="256" data-nb-chars="1594">Rovněž o&nbsp;jeho nepopiratelném blouznění na&nbsp;moři lidé soudili, že&nbsp;mělo podobný důvod; tomu připisovali i&nbsp;všechnu další trudnomyslnost, jež mu&nbsp;potom stále zachmuřovala tvář až&nbsp;do&nbsp;chvíle, kdy se&nbsp;Pequod vydala na&nbsp;nynější plavbu. Není také zcela nepodobné pravdě, že&nbsp;vypočítaví lidé z&nbsp;toho rozšafného ostrova&nbsp;– místo aby nedůvěřovali v&nbsp;jeho schopnost řídit novou velrybářskou výpravu s&nbsp;těmito příznaky trudnomyslnosti&nbsp;– byli spíše nakloněni myšlence, že&nbsp;se&nbsp;právě z&nbsp;těchto důvodů jen tím lépe hodí pro zaměstnání tak plné zuřivosti a&nbsp;divokosti, jako je&nbsp;krvavý lov na&nbsp;velryby. Kdyby bylo lze najít člověka vnitřně rozervaného a&nbsp;zevně poznamenaného, který se&nbsp;zmítá v&nbsp;neúprosných spárech nějaké nevyléčitelné představy, byl by&nbsp;podle nich takový člověk nejvhodnější k&nbsp;tomu, aby vrhal harpuny a&nbsp;pozvedal své kopí proti nejpříšernější obludě světa. A&nbsp;kdyby se&nbsp;snad z&nbsp;nějakých důvodů domnívali, že&nbsp;na&nbsp;to&nbsp;tělesně už&nbsp;nestačí, přece by&nbsp;se&nbsp;jim zdálo, že&nbsp;takový člověk je&nbsp;nejlépe schopen povzbuzovat a&nbsp;rozněcovat podřízené k&nbsp;útoku. Ale ať&nbsp;je&nbsp;tomu jakkoli, jisté je, že&nbsp;se&nbsp;Achab se&nbsp;svým šíleným tajemstvím neukojitelné zuřivosti, uzavřeným a&nbsp;uzamčeným v&nbsp;jeho nitru, záměrně vydal na&nbsp;tuto plavbu jen a&nbsp;jen za&nbsp;jediným cílem, který ho&nbsp;neustále zaměstnával, totiž ulovit bílou velrybu. Kdyby byl kdokoli z&nbsp;jeho starých známých na&nbsp;pobřeží jen vzdáleně tušil, co&nbsp;se&nbsp;v&nbsp;něm teď skrývá, jak rychle by&nbsp;byly ty&nbsp;užaslé a&nbsp;spravedlivé duše vyrvaly loď z&nbsp;rukou takového ďábelského člověka! Jim šlo o&nbsp;výnosné plavby, jejichž výtěžek se&nbsp;dá&nbsp;počítat v&nbsp;dolarových mincích. Achabovi šlo o&nbsp;odvážnou pomstu, nemilosrdnou a&nbsp;nadpřirozenou.</span></p>
        <p class="chunk" data-nb-ref-number="25" data-nb-words="231" data-nb-chars="1475"><span class="idea" data-nb-ref-number="25" id="idea25" data-nb-words="231" data-nb-chars="1475">Nuže, tady stál tento šedivý, bezbožný starý muž, pronásledující s&nbsp;proklínáním neblahou velrybu kolem světa, v&nbsp;čele posádky, kterou tvořili většinou pochybní odpadlíci, vyvrhelové a&nbsp;lidojedi. Achab byl přitom také mravně oslaben bezmocností Starbuckovy zcela bezbranné ctnosti a&nbsp;spravedlivosti, Stubbovou nezranitelnou a&nbsp;ke všemu lhostejnou veselostí a&nbsp;bezstarostností a&nbsp;Flaskovou dokonalou průměrností. Taková posádka s&nbsp;takovými důstojníky jako by&nbsp;byla zvlášť vybrána a&nbsp;sebrána s&nbsp;jakousi pekelnou osudovostí, aby Achabovi pomáhala v&nbsp;jeho monomanické pomstě. Proč se&nbsp;tak radostně všichni připojili k&nbsp;hněvu starého muže&nbsp;– jaké zlé kouzlo ovládalo jejich duše, že&nbsp;se&nbsp;někdy jeho nenávist zdála skoro jejich nenávistí a&nbsp;bílá velryba stejně nesnesitelným nepřítelem jejich jako Achabovým? Jak k&nbsp;tomu ke&nbsp;všemu došlo? Co&nbsp;pro ně&nbsp;znamenala bílá velryba nebo jak to, že&nbsp;také jejich podvědomému chápání se&nbsp;mohla nějakým záhadným, netušeným způsobem jevit jako úskočný mocný zloduch na&nbsp;mořích života? Vysvětlit to&nbsp;vše by&nbsp;znamenalo ponořit se&nbsp;hlouběji, než Izmael dokáže. Jak můžeme říci o&nbsp;podzemním horníku, jenž pracuje v&nbsp;každém z&nbsp;nás, kam vede jeho jáma, když se&nbsp;zastřený zvuk špičáku stále mění? Kdo nepocítil, že&nbsp;ho&nbsp;vleče neodolatelná moc? Což se&nbsp;může zastavit člun ve&nbsp;vleku válečné lodi? Pokud jde o&nbsp;mne, vzdal jsem se&nbsp;na&nbsp;milost a&nbsp;nemilost času a&nbsp;prostoru; ač&nbsp;jsem si&nbsp;však horlivě přál setkat se&nbsp;s&nbsp;onou velrybou, přece jsem v&nbsp;té obludě nemohl vidět nic jiného než nejzáludnější zlo.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_051.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>