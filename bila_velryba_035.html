<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXVI.RYTÍŘI A PANOŠI">
    <meta name="apple-mobile-web-app-capable" content="yes">
    <title>XXVI.RYTÍŘI A PANOŠI • Bílá velryba</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./bila_velryba_034.html">
    <link rel="next" href="./bila_velryba_036.html">
    <meta name="nb-order" content="34">
    <link rel="self" href="bila_velryba_035.html">
    <meta name="nb-identifier" content="melville-bila-velryba-00e3cd9">
    <meta name="nb-role" content="chapter">
  </head>
  <body data-nb-words="1002" data-nb-chars="6494" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_034.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="20"><span class="idea" data-nb-ref-number="1" id="idea1" data-nb-words="3" data-nb-chars="20">XXVI.RYTÍŘI A PANOŠI</span></h1>
        <p class="chunk" data-nb-ref-number="2" data-nb-words="370" data-nb-chars="2394"><span class="idea" data-nb-ref-number="2" id="idea2" data-nb-words="370" data-nb-chars="2394">Prvním důstojníkem na&nbsp;Pequodě byl Starbuck, rodák z&nbsp;Nantucketu z&nbsp;kvakerské rodiny. Byl to&nbsp;dlouhý, vážný muž; a&nbsp;třeba se&nbsp;narodil na&nbsp;ledovém pobřeží, přece byl zřejmě znamenitě uzpůsoben, aby snášel tropická vedra, neboť jeho svaly byly tuhé jako dvakrát vypečený suchar. Ani v&nbsp;Indii by&nbsp;se&nbsp;jeho živá krev nezkazila jako lahvové pivo. Narodil se&nbsp;patrně za&nbsp;všeobecného sucha a&nbsp;hladu nebo v&nbsp;některý postní den, jimiž je&nbsp;jeho stát pověstný. Prožil jen asi třicet suchých let, a&nbsp;ta léta vysušila všechen přebytek jeho tuku. Avšak jeho tak zvaná hubenost nebyla patrně znamením ničivých starostí a&nbsp;útrap ani náznakem nějakého tělesného neduhu. Byl to&nbsp;prostě člověk jakoby zhuštěný. Nevypadal nezdravě, naopak. Jeho čistá, napjatá kůže mu&nbsp;padla jako ulitá; byl jí&nbsp;těsně obepjat a&nbsp;nabalzamován vnitřním zdravím a&nbsp;silou jako vzkříšený Egypťan; zdálo se, že&nbsp;Starbuck je&nbsp;připraven vydržet dlouhá léta a&nbsp;nezměnit se. Ať&nbsp;za&nbsp;polární vánice či&nbsp;v&nbsp;tropickém slunci, Starbuck byl jako spolehlivý chronometr: jeho vnitřní životnost se&nbsp;naprosto osvědčila ve&nbsp;všech podnebích. Při pohledu do&nbsp;jeho očí vám připadalo, že&nbsp;se&nbsp;v&nbsp;nich natrvalo zachytily obrazy oněch tisícerých nebezpečí, kterým za&nbsp;svého života klidně čelil. Vážný, klidný muž, jehož život byl většinou výraznou pantomimou činnosti, a&nbsp;ne bezobsažnou hrou zvuků. Ale přese všechnu tvrdou střízlivost a&nbsp;sílu měl jisté vlastnosti, které se&nbsp;občas uplatňovaly a&nbsp;v&nbsp;některých případech dokonce převažovaly všechno ostatní. Na&nbsp;námořníka byl neobvykle svědomitý a&nbsp;nadaný hlubokou přirozenou zbožností, a&nbsp;dobrodružná osamělost života na&nbsp;moři v&nbsp;něm vypěstovala sklon k&nbsp;pověrčivosti&nbsp;– byla to&nbsp;však ta&nbsp;zvláštní pověrčivost, jaká u&nbsp;některých bytostí pramení spíše z&nbsp;citlivého rozumu než z&nbsp;nevědomosti. Dovedl předvídat a&nbsp;tušit. A&nbsp;jestliže někdy tyto vlastnosti ohnuly kalenou ocel jeho duše, ještě silněji naň působily vzdálené vzpomínky na&nbsp;jeho mladou ženu a&nbsp;dítě. Ty&nbsp;vzpomínky ho&nbsp;ještě víc odváděly od&nbsp;původní drsnosti povahy a&nbsp;ulehčovaly přístup oněm skrytým vlivům, které někdy u&nbsp;mužů poctivého srdce potlačují výbuch bezohledné odvahy, jakou tak často vídáme při nebezpečném rybolovu. „Nechci mít v&nbsp;svém člunu muže,“ říkal Starbuck, „který z&nbsp;velryby nemá strach.“ Tím patrně mínil nejen to, že&nbsp;nejspolehlivější a&nbsp;nejužitečnější odvaha vyrůstá z&nbsp;rozumného odhadu náhlého nebezpečí, ale také že&nbsp;muž, který se&nbsp;vůbec nebojí, je&nbsp;druhem mnohem nebezpečnějším než zbabělec.</span></p>
        <p class="chunk" data-nb-ref-number="3" data-nb-words="42" data-nb-chars="262"><span class="idea" data-nb-ref-number="3" id="idea3" data-nb-words="42" data-nb-chars="262">„Ano, ano,“ říkal Stubb, druhý důstojník, „Starbuck, to&nbsp;je&nbsp;muž tak opatrný, že&nbsp;byste podobného sotva kde našli v&nbsp;našem rybářském řemesle.“ Brzy uvidíme, co&nbsp;přesně znamená slovo „opatrný“, když ho&nbsp;použije člověk, jako je&nbsp;Stubb, nebo skoro každý jiný lovec velryb.</span></p>
        <p class="chunk" data-nb-ref-number="4" data-nb-words="126" data-nb-chars="765"><span class="idea" data-nb-ref-number="4" id="idea4" data-nb-words="126" data-nb-chars="765">Starbuck nebyl křižák honící se&nbsp;za&nbsp;nebezpečím, jeho odvaha neměla citové zabarvení, ale byla mu&nbsp;užitečná a&nbsp;pohotově mu&nbsp;pomáhala při všech smrtelně vážných příležitostech. Patrně také mínil, že&nbsp;při velrybaření patří odvaha k&nbsp;hlavním složkám lodní výstroje jako hovězí maso a&nbsp;chléb a&nbsp;že se&nbsp;jí&nbsp;nesmí bláhově plýtvat. Proto se&nbsp;nikdy nepouštěl rád na&nbsp;lov velryb po&nbsp;západu slunce a&nbsp;ustoupil od&nbsp;souboje s&nbsp;velrybou, která příliš vytrvale chtěla bojovat s&nbsp;ním. Tady jsem, myslil si&nbsp;Starbuck, na&nbsp;tomto nebezpečném oceánu, abych si&nbsp;vydělával na&nbsp;živobytí zabíjením velryb, a&nbsp;ne proto, abych se&nbsp;pro jejich živobytí dal od&nbsp;nich zabít. Starbuck dobře věděl, že&nbsp;takto bylo zabito na&nbsp;sta mužů. Jak skončil jeho otec? Kde v&nbsp;bezedných hlubinách by&nbsp;našel urvané končetiny svého bratra?</span></p>
        <p class="chunk" data-nb-ref-number="5" data-nb-words="107" data-nb-chars="741"><span class="idea" data-nb-ref-number="5" id="idea5" data-nb-words="107" data-nb-chars="741">Uvážíme-li, že&nbsp;měl takové vzpomínky a&nbsp;byl také, jak jsme řekli, poněkud pověrčivý, měl jistě Starbuck odvahu opravdu nesmírnou, soudíme-li podle jejích projevů. Což nebylo zcela přirozené, že&nbsp;v&nbsp;člověku takto utvářeném, v&nbsp;člověku se&nbsp;zkušenostmi a&nbsp;vzpomínkami tak děsivými, tyto věci v&nbsp;skrytu vytvořily živel, který za&nbsp;příhodných okolností vyrazí ze&nbsp;svého uzavření a&nbsp;sežehne všechnu jeho odvahu? Starbuck byl statečný, ale byla to&nbsp;taková statečnost, jakou lze pozorovat u&nbsp;některých neohrožených mužů, kteří zpravidla zůstávají pevní v&nbsp;boji s&nbsp;mořem, větry, velrybami nebo jinými obvyklými nerozumnými netvory, ale nedovedou čelit děsnějším&nbsp;– poněvadž duchovnějším&nbsp;– hrůzám, kterými vás někdy ohrožuje soustředěný výraz rozzuřeného mocného muže.</span></p>
        <p class="chunk" data-nb-ref-number="6" data-nb-words="205" data-nb-chars="1298"><span class="idea" data-nb-ref-number="6" id="idea6" data-nb-words="205" data-nb-chars="1298">Ale kdyby mělo další líčení někde odhalit, že&nbsp;síla chudáka Starbucka se&nbsp;nadobro zhroutila, jistě bych sotva měl odvahu to&nbsp;napsat, neboť odhalit pád statečnosti v&nbsp;duši je&nbsp;nesmírně žalostné, ba&nbsp;pohoršující. Lidé nám mohou připadat odporní jako akciové společnosti a&nbsp;národy; mohou mezi nimi být darebáci, hlupáci a&nbsp;vrahové, mohou mít ničemné a&nbsp;vyzáblé obličeje, ale člověk jakožto ideál je&nbsp;tvor tak vznešený a&nbsp;zářivý, tak nádherný a&nbsp;ušlechtilý, že&nbsp;když se&nbsp;na&nbsp;něm vyskytne nějaký hanebný kaz, všichni jeho bližní by&nbsp;se&nbsp;měli sběhnout a&nbsp;zakrýt jej nejdražšími rouchy. Tuto mužnost bez poskvrny cítíme sami v&nbsp;sobě tak hluboko v&nbsp;duši, že&nbsp;zůstává nedotčena, i&nbsp;když se&nbsp;celý charakter navenek zdá pošpiněn; krvácí s&nbsp;drásavou bolestí při nezahalené podívané na&nbsp;člověka se&nbsp;zničenou odvahou. Sama zbožnost nemůže při tak hanebné podívané zcela potlačit výčitky osudu, že&nbsp;něco takového dopustil. Ale ta&nbsp;vznešená důstojnost, o&nbsp;níž mluvíme, není důstojnost králů a&nbsp;rouch, nýbrž je&nbsp;to&nbsp;ona přebohatá důstojnost, která nepotřebuje honosný háv. Uvidíš ji&nbsp;zářit v&nbsp;rukou, jež svírají krumpáč nebo zatloukají hřeb; tu&nbsp;demokratickou důstojnost, která na&nbsp;všech stranách od&nbsp;věků do&nbsp;věků vyzařuje ze&nbsp;samého Boha. Z&nbsp;velkého, všeobsáhlého Boha! Středu i&nbsp;obvodu veškeré demokracie! Jeho všudypřítomnost&nbsp;– toť naše božská rovnost!</span></p>
        <p class="chunk" data-nb-ref-number="7" data-nb-words="149" data-nb-chars="1014"><span class="idea" data-nb-ref-number="7" id="idea7" data-nb-words="149" data-nb-chars="1014">Jestliže tedy v&nbsp;další kapitole obdařím nejprostší námořníky&nbsp;– i&nbsp;odrodilce a&nbsp;vyvrhele&nbsp;– vlastnostmi vznešenými, třebas temnými, jestliže je&nbsp;opředu tragickými půvaby, jestliže ti&nbsp;nejtruchlivější a&nbsp;nejpokleslejší mezi nimi se&nbsp;občas pozvednou k&nbsp;oblačným výšinám, spočine-li zásvit éterického světla na&nbsp;paži dělníkově, rozklenu-li duhu nad jeho neblahým západem slunce, pak mě&nbsp;v&nbsp;tom proti všem pozemským kritikům podporuj ty, spravedlivý Duchu rovnosti, který jsi rozprostřel královský plášť lidství nade všemi tvory, mně podobnými! Podporuj mě&nbsp;ty, velký demokratický Bože, který jsi neodepřel temnému odsouzenci Bunyanovi bledou básnickou perlu. Ty, jenž jsi paži starého Cervantesa, zubožený pahýl, přioděl lístky z&nbsp;nejjemnějšího zlata dvakrát tepaného, Ty, jenž jsi pozdvihl And­rewa Jacksona z&nbsp;prachu, posadil ho&nbsp;na&nbsp;válečného koně, aby se&nbsp;hnal jako bouře a&nbsp;dospěl výše než na&nbsp;trůn! Ty, který sis pro všechny své mohutné pozemské činy vybral nejschopnější přeborníky z&nbsp;králových poddaných, podporuj mě&nbsp;v&nbsp;tom, ó&nbsp;Bože!</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_036.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>