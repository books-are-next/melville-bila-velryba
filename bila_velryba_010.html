<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="I.PŘELUDY">
    <meta name="apple-mobile-web-app-capable" content="yes">
    <title>I.PŘELUDY • Bílá velryba</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./bila_velryba_009.html">
    <link rel="next" href="./bila_velryba_011.html">
    <meta name="nb-order" content="9">
    <link rel="self" href="bila_velryba_010.html">
    <meta name="nb-identifier" content="melville-bila-velryba-6f106a3">
    <meta name="nb-role" content="chapter">
  </head>
  <body data-nb-words="1894" data-nb-chars="11367" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_009.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="9"><span class="idea" data-nb-ref-number="1" id="idea1" data-nb-words="1" data-nb-chars="9">I.PŘELUDY</span></h1>
        <p class="chunk" data-nb-ref-number="2" data-nb-words="181" data-nb-chars="1069"><span class="idea" data-nb-ref-number="2" id="idea2" data-nb-words="181" data-nb-chars="1069">Říkejte mi&nbsp;Izmael. Před několika lety&nbsp;– nezáleží na&nbsp;tom, kdy to&nbsp;přesně bylo&nbsp;– měl jsem v&nbsp;peněžence sotva pár grošů a&nbsp;nic zvláštního mě&nbsp;nepoutalo k&nbsp;pevnině; napadlo mi&nbsp;tedy, že&nbsp;bych mohl na&nbsp;moře, trochu se&nbsp;zas podívat na&nbsp;tu&nbsp;vodní část světa. Dělávám to&nbsp;tak, chci-li zahnat omrzelost a&nbsp;upravit si&nbsp;krevní oběh. Kdykoli zpozoruji, že&nbsp;se&nbsp;začínám tvářit zatrpkle, kdykoli má&nbsp;duše prožívá svůj teskně mživý listopad, kdykoli si&nbsp;všimnu, že&nbsp;se&nbsp;nevědomky zastavuji před obchody s&nbsp;rakvemi a&nbsp;kráčím v&nbsp;poslední řadě každého pohřebního průvodu, který potkám, ale zejména kdykoli těžkomyslnost nabude nade mnou takové moci, že&nbsp;musím volat na&nbsp;pomoc všecky své mravní zásady, abych záměrně nešel na&nbsp;ulici a&nbsp;soustavně lidem nesrážel klobouky z&nbsp;hlavy&nbsp;– tehdy vím, že&nbsp;je&nbsp;svrchovaný čas, abych se&nbsp;co&nbsp;nejrychleji dostal na&nbsp;moře. Nahrazuje mi&nbsp;to&nbsp;kulku z&nbsp;revolveru. Kato s&nbsp;filozofickou okázalostí nalehl na&nbsp;meč; já&nbsp;prostě odcházím na&nbsp;loď. Není na&nbsp;tom nic překvapujícího. Téměř všichni lidé v&nbsp;podobném stavu, kdyby si&nbsp;to&nbsp;jen uvědomili, dříve nebo později zatouží po&nbsp;moři bezmála stejně jako já.</span></p>
        <p class="chunk" data-nb-ref-number="3" data-nb-words="64" data-nb-chars="398"><span class="idea" data-nb-ref-number="3" id="idea3" data-nb-words="64" data-nb-chars="398">Tady máte to&nbsp;své ostrovní město kmene Manhattů, kol dokola obehnané doky jako Indické ostrovy korálovými útesy&nbsp;– obchod je&nbsp;obklopuje svým příbojem. Vpravo vlevo vedou vás ulice k&nbsp;vodě. Dole na&nbsp;nejzazším konci města jsou Baterie, kde to&nbsp;honosné nábřeží omývají vlny a&nbsp;ochlazují vánky, které ještě před několika hodinami byly nedozírně daleko. Všimněte si, jaké davy se&nbsp;tu&nbsp;soustředěně dívají na&nbsp;vodu.</span></p>
        <p class="chunk" data-nb-ref-number="4" data-nb-words="107" data-nb-chars="666"><span class="idea" data-nb-ref-number="4" id="idea4" data-nb-words="107" data-nb-chars="666">Obejděte město za&nbsp;ospalého nedělního odpoledne. Jděte na&nbsp;Corlears Hook ke&nbsp;Coenties Slip, odtud podle Whitehallu na&nbsp;sever. Co&nbsp;uvidíte? Kolem celého města stojí mlčenlivé hlídky tisíce a&nbsp;tisíce smrtelníků, pohroužených do&nbsp;snění o&nbsp;moři. Někteří se&nbsp;opírají o&nbsp;kůly; jiní sedí na&nbsp;sloupech přístavních hrází; jiní nakukují přes zábradlí horní paluby lodí, připluvších z&nbsp;Číny. Někteří jsou vysoko v&nbsp;lanoví, jako by&nbsp;chtěli mít ještě lepší vyhlídku na&nbsp;moře. Ale jsou to&nbsp;samí suchozemci, ve&nbsp;všední dny uzavření mezi omítnuté laťkové stěny&nbsp;– uvázaní k&nbsp;pultům, přibití k&nbsp;lavicím, přikovaní k&nbsp;psacím stolům. Jak to&nbsp;vysvětlíte? Ztratila se&nbsp;snad zelená pole? Co&nbsp;tady dělají ti&nbsp;lidé?</span></p>
        <p class="chunk" data-nb-ref-number="5" data-nb-words="101" data-nb-chars="552"><span class="idea" data-nb-ref-number="5" id="idea5" data-nb-words="101" data-nb-chars="552">Jen se&nbsp;podívejte! Přicházejí nové davy a&nbsp;míří rovnou k&nbsp;vodě, jako by&nbsp;se&nbsp;do&nbsp;ní&nbsp;chtěly ponořit. Kupodivu! Jsou spokojeni teprve na&nbsp;samém krajíčku souše. Potloukat se&nbsp;ve&nbsp;stínu nedalekých skladišť&nbsp;– to&nbsp;jim nestačí. Kdepak! Musí jít k&nbsp;vodě&nbsp;– tak blízko, že&nbsp;do&nbsp;ní&nbsp;div nespadnou. A&nbsp;tam potom stojí&nbsp;– na&nbsp;míle je&nbsp;jich, na&nbsp;celé míle. Jsou to&nbsp;samí suchozemci, přicházejí z&nbsp;ulic a&nbsp;uliček, tříd a&nbsp;bulvárů&nbsp;– od&nbsp;severu, od&nbsp;východu, od&nbsp;jihu i&nbsp;od západu. Tady se&nbsp;však scházejí a&nbsp;splývají. Cožpak je&nbsp;sem přitahuje síla magnetických střelek na&nbsp;všech těch lodích? Řekněte!</span></p>
        <p class="chunk" data-nb-ref-number="6" data-nb-words="103" data-nb-chars="608"><span class="idea" data-nb-ref-number="6" id="idea6" data-nb-words="103" data-nb-chars="608">A&nbsp;ještě něco. Jste dejme tomu na&nbsp;venkově; někde v&nbsp;horách, kde jsou jezera. Vydejte se&nbsp;po&nbsp;kterékoli stezce, a&nbsp;vsadím deset proti jedné, že&nbsp;vás povede do&nbsp;údolí a&nbsp;zanechá vás u&nbsp;jezírka, vytvořeného pramenem. Je&nbsp;v&nbsp;tom kouzlo. Vezměte nejroztržitějšího člověka, nechte ho, aby se&nbsp;zcela pohřížil do&nbsp;svých úvah, postavte ho&nbsp;na&nbsp;nohy, uveďte je&nbsp;v&nbsp;chod, a&nbsp;povede vás neomylně k&nbsp;vodě, bude-li v&nbsp;tom kraji vůbec nějaká voda. Kdybyste někdy trpěli žízní na&nbsp;velké americké poušti, udělejte tenhle pokus, bude-li náhodou ve&nbsp;vaší karavaně hloubavý profesor. Ano, jak je&nbsp;každému známo, přemítání a&nbsp;voda se&nbsp;spolu věčně snoubí.</span></p>
        <p class="chunk" data-nb-ref-number="7" data-nb-words="74" data-nb-chars="457"><span class="idea" data-nb-ref-number="7" id="idea7" data-nb-words="74" data-nb-chars="457">A&nbsp;máme tu&nbsp;umělce. Chce vám namalovat romantickou krajinu, nejstinnější, nejklidnější, nejrozkošnější koutek v&nbsp;celém údolí řeky Saco. Co&nbsp;na&nbsp;svém obraze nejvíc zdůrazní? Má&nbsp;tu&nbsp;stromy a&nbsp;každý kmen je&nbsp;vykotlaný, jako by&nbsp;v&nbsp;něm byl poustevník s&nbsp;křížem; tady mu&nbsp;dříme louka, tam zas odpočívá stádo; a&nbsp;tamhle nahoře z&nbsp;chalupy stoupá ospalý kouř. Hluboko do&nbsp;vzdálených lesů se&nbsp;vine křivolaká cesta, zabíhající až&nbsp;k&nbsp;převislým výběžkům hor, stopených ve&nbsp;vlastní modři.</span></p>
        <p class="chunk" data-nb-ref-number="8" data-nb-words="214" data-nb-chars="1275"><span class="idea" data-nb-ref-number="8" id="idea8" data-nb-words="214" data-nb-chars="1275">I&nbsp;když vás obraz uvádí do&nbsp;vytržení a&nbsp;třebas borovice střásá své vzdechy na&nbsp;hlavu pastýřovu, přece by&nbsp;to&nbsp;všecko bylo marné, kdyby pastýř neupíral oči na&nbsp;čarovný proud před sebou. Navštivte prérii v&nbsp;červnu, kdy se&nbsp;nekonečné míle brodíte po&nbsp;kolena v&nbsp;tygrovitých liliích&nbsp;– jaké kouzlo vám tady chybí? Voda&nbsp;– ani kapka vody tu&nbsp;není! Kdyby Niagara byla jen vodopádem písku, cestovali byste tisíce mil, abyste ji&nbsp;zhlédli? Proč chudý básník z&nbsp;Tennessee, když náhle dostal hromádku stříbra, uvažoval, má-li si&nbsp;koupit svrchník, který naléhavě potřebuje, či&nbsp;má-li ty&nbsp;peníze utratit za&nbsp;pěší výlet k&nbsp;pobřeží Rockaway? Proč téměř každý silný, zdravý hoch se&nbsp;silnou, zdravou duší je&nbsp;občas posedlý bláznivou touhou stát se&nbsp;námořníkem? A&nbsp;když jste poprvé cestovali lodí, proč jste pocítili tajemné chvění, když vám prvně řekli, že&nbsp;vaše loď už&nbsp;zmizela z&nbsp;dohledu pevniny? Proč staří Peršané považovali moře za&nbsp;posvátné? Proč mu&nbsp;Řekové dali zvláštní božstvo, a&nbsp;to vlastního bratra Diova? Věru, to&nbsp;všecko není bez významu. A&nbsp;ještě hlubší smysl má&nbsp;příběh o&nbsp;Narcisovi, který, nemoha se&nbsp;zmocnit mučivě spanilého obrazu spatřeného ve&nbsp;studánce, vrhl se&nbsp;do&nbsp;ní&nbsp;a&nbsp;utonul. Stejný obraz však vidíme i&nbsp;my ve&nbsp;všech řekách a&nbsp;oceánech. Je&nbsp;to&nbsp;obraz nezachytitelného přeludu života; a&nbsp;to je&nbsp;klíč k&nbsp;tomu ke&nbsp;všemu.</span></p>
        <p class="chunk" data-nb-ref-number="9" data-nb-words="219" data-nb-chars="1293"><span class="idea" data-nb-ref-number="9" id="idea9" data-nb-words="219" data-nb-chars="1293">Řeknu-li však, že&nbsp;mám ve&nbsp;zvyku vydat se&nbsp;na&nbsp;moře, kdykoli se&nbsp;mi&nbsp;začne kalit zrak a&nbsp;já věnuji úzkostlivou pozornost svým plicím, nechci, abyste si&nbsp;mysleli, že&nbsp;se&nbsp;vydávám na&nbsp;moře jako cestující. Ten nezbytně musí mít tobolku, ale tobolka sama neznamená vůbec nic, pokud je&nbsp;prázdná. Ostatně cestující dostávají mořskou nemoc&nbsp;– chytá se&nbsp;jich svárlivost&nbsp;– v&nbsp;noci nespí&nbsp;– a&nbsp;vůbec nemají radost ze&nbsp;života. Ne, jakživ se&nbsp;nepustím na&nbsp;moře jako cestující; a&nbsp;třebaže jsem dost zkušený námořník, přece nejdu nikdy na&nbsp;moře jako velitel eskadry ani kapitán či&nbsp;kuchař. Slávu a&nbsp;důstojnost těchto hodností ponechávám těm, kdo o&nbsp;ně stojí. Mně samému se&nbsp;příčí všechna ta&nbsp;uctívaná námaha, nepříjemnosti a&nbsp;nesnáze. Docela mi&nbsp;stačí starat se&nbsp;jen o&nbsp;sebe a&nbsp;netrápit se&nbsp;starostmi o&nbsp;lodi, bárky, brigy, škunery a&nbsp;to všecko. A&nbsp;pokud jde o&nbsp;kuchařinu&nbsp;– i&nbsp;když uznávám, že&nbsp;je&nbsp;v&nbsp;tom kus slávy, protože kuchař je&nbsp;na&nbsp;lodi tak trochu důstojníkem&nbsp;– přece se&nbsp;mi&nbsp;nikdy nezamlouvalo péci drůbež. Když je&nbsp;drůbež upečena, rozšafně omaštěna a&nbsp;rozumně osolena a&nbsp;opepřena, není ovšem člověka, který by&nbsp;o&nbsp;pečené drůbeži mluvil s&nbsp;větší vážností, neřku-li zbožnou úctou, než já. Modloslužebnická náklonnost starých Egypťanů k&nbsp;pečenému ibisu a&nbsp;hrochu se&nbsp;zasloužila o&nbsp;to, že&nbsp;vidíte mumie těchto tvorů v&nbsp;pyramidách, jejich ohromných pekárnách.</span></p>
        <p class="chunk" data-nb-ref-number="10" data-nb-words="125" data-nb-chars="720"><span class="idea" data-nb-ref-number="10" id="idea10" data-nb-words="125" data-nb-chars="720">Ne&nbsp;ne, jdu-li já&nbsp;na&nbsp;moře, jdu jako prostý námořník, rovnou dolů do&nbsp;místnosti pro mužstvo a&nbsp;odtud vzhůru na&nbsp;vrchol hlavního stožáru. Nezapírám, že&nbsp;mě&nbsp;přitom dost prohánějí, takže musím skákat z&nbsp;ráhna na&nbsp;ráhno jako kobylka v&nbsp;květnu na&nbsp;louce. Tohle je&nbsp;z&nbsp;počátku dost nepříjemné. Uráží to&nbsp;váš smysl pro čest, zvláště pocházíte-li z&nbsp;rodiny starousedlíků, Van Rensselaerů, Randolfů nebo Hardicanutů. A&nbsp;ještě hůř, hrál-li jste si&nbsp;předtím na&nbsp;pána jako venkovský učitel, před nímž se&nbsp;třásl i&nbsp;ten největší školák&nbsp;– a&nbsp;teď máte v&nbsp;ruce kbelík s&nbsp;dehtem! Přeměna učitele v&nbsp;námořníka je&nbsp;hořká, ubezpečuji vás; je&nbsp;k&nbsp;tomu zapotřebí silného odvaru ze&nbsp;Seneky a&nbsp;stoiků, abyste se&nbsp;dovedli jen ušklíbnout a&nbsp;vydržet to. Ale i&nbsp;to se&nbsp;časem poddá.</span></p>
        <p class="chunk" data-nb-ref-number="11" data-nb-words="119" data-nb-chars="717"><span class="idea" data-nb-ref-number="11" id="idea11" data-nb-words="119" data-nb-chars="717">Co&nbsp;na&nbsp;tom, nařídí-li vám nějaký hrubý námořní kapitán, abyste se&nbsp;chopil koštěte a&nbsp;zametl palubu? Je&nbsp;to&nbsp;nějaké ponížení, zvážíme-li to, řekněme, na&nbsp;vážkách Nového zákona? Myslíte, že&nbsp;archanděl Gabriel bude o&nbsp;mně mít horší mínění, když v&nbsp;takovém případě okamžitě a&nbsp;zdvořile uposlechnu kapitána, starého bručouna? Ostatně, kdo není otrokem? To&nbsp;bych od&nbsp;vás rád slyšel. Ať&nbsp;už&nbsp;mě&nbsp;staří námořní kapitáni prohánějí, jak chtějí&nbsp;– ať&nbsp;si&nbsp;mě&nbsp;otloukají a&nbsp;štulcují, mám klidné svědomí; vím, že&nbsp;je&nbsp;to&nbsp;docela v&nbsp;pořádku. Všichni lidé tím či&nbsp;oním způsobem sloužili právě tak – ať&nbsp;již z&nbsp;hlediska fyzického, či&nbsp;metafyzického. A&nbsp;všeobecný štulec tedy obchází dokola a&nbsp;všichni podrobení se&nbsp;mohou navzájem podrbat na&nbsp;zádech a&nbsp;být spokojeni.</span></p>
        <p class="chunk" data-nb-ref-number="12" data-nb-words="109" data-nb-chars="676"><span class="idea" data-nb-ref-number="12" id="idea12" data-nb-words="109" data-nb-chars="676">A&nbsp;ještě něco: na&nbsp;moře se&nbsp;vždycky vydám jako plavčík, poněvadž takto musím za&nbsp;své trampoty dostat zaplaceno, ale jakživ jsem neslyšel, že&nbsp;by&nbsp;někdo vyplatil třeba jediný haléř cestujícímu. Naopak, cestující musejí sami zaplatit. A&nbsp;to je&nbsp;veliký rozdíl, zda platíte, či&nbsp;zda někdo platí vám. Nutnost platit je&nbsp;snad nejnepříjemnější trest, jaký na&nbsp;nás přivolali oni dva zloději v&nbsp;rajské zahradě. Ale dostávat plat&nbsp;– co&nbsp;se&nbsp;tomu vyrovná? Je&nbsp;opravdu podivuhodné, s&nbsp;jakou zdvořilou horlivostí člověk přijímá peníze, když přece upřímně věříme, že&nbsp;peníze jsou kořenem všeho zla na&nbsp;světě a&nbsp;že bohatec za&nbsp;žádných okolností nepřijde do&nbsp;nebe. Ach! Jak radostně se&nbsp;poddáváme věčnému zatracení!</span></p>
        <p class="chunk" data-nb-ref-number="13" data-nb-words="184" data-nb-chars="1097"><span class="idea" data-nb-ref-number="13" id="idea13" data-nb-words="184" data-nb-chars="1097">Konečně odcházím na&nbsp;moře vždy jako námořník, protože je&nbsp;to&nbsp;zdravý tělocvik a&nbsp;protože na&nbsp;přídi lodi, kde spí mužstvo, je&nbsp;čistý vzduch. Jako větry vanoucí proti vám jsou na&nbsp;tomto světě častější než větry, které vám foukají do&nbsp;zad (to jest, neporušíte-li nikdy Pythagorovu poučku), tak i&nbsp;velitel eskadry na&nbsp;horní palubě většinou dostává vzduch až&nbsp;z&nbsp;druhé ruky, od&nbsp;námořníků na&nbsp;přídi. Myslí, že&nbsp;jej dýchá první, ale není tomu tak. Podobně v&nbsp;mnoha jiných případech obec vede své vůdce, a&nbsp;ti o&nbsp;tom nemají ani potuchy. Několikrát jsem dýchal mořský vzduch jako námořník na&nbsp;obchodní lodi; jak to, že&nbsp;jsem se&nbsp;teď rozhodl pro velrybářskou výpravu? Na&nbsp;to&nbsp;může odpovědět neviditelný policista Sudiček, který mě&nbsp;má&nbsp;stále pod dozorem, krok za&nbsp;krokem mě&nbsp;potají sleduje a&nbsp;nějak záhadně na&nbsp;mne působí&nbsp;– ten může odpovědět lépe než kdo jiný. A&nbsp;není pochyby: že&nbsp;jsem se&nbsp;pustil na&nbsp;tu&nbsp;velrybářskou výpravu, to&nbsp;právě patřilo do&nbsp;velkolepého programu Prozřetelnosti, stanoveného dávno předtím. Přišlo to&nbsp;jako krátká mezihra a&nbsp;sólový výstup mezi delšími scénami. Domnívám se, že&nbsp;tato část divadelní cedule zněla asi takto:</span></p>
        <p class="chunk" data-nb-ref-number="14" data-nb-words="7" data-nb-chars="49"><span class="idea" data-nb-ref-number="14" id="idea14" data-nb-words="7" data-nb-chars="49">Velký volební boj o&nbsp;prezidentství Spojených států</span></p>
        <p class="chunk" data-nb-ref-number="15" data-nb-words="4" data-nb-chars="36"><span class="idea" data-nb-ref-number="15" id="idea15" data-nb-words="4" data-nb-chars="36">VELRYBÁŘSKÁ VÝPRAVA JAKÉHOSI IZMAELA</span></p>
        <p class="chunk" data-nb-ref-number="16" data-nb-words="4" data-nb-chars="26"><span class="idea" data-nb-ref-number="16" id="idea16" data-nb-words="4" data-nb-chars="26">KRVAVÁ BITVA V&nbsp;AFGANISTANU</span></p>
        <p class="chunk" data-nb-ref-number="17" data-nb-words="101" data-nb-chars="628"><span class="idea" data-nb-ref-number="17" id="idea17" data-nb-words="101" data-nb-chars="628">Nemohu ovšem říci, proč vlastně mi&nbsp;režisérky&nbsp;– Sudičky&nbsp;– přidělily tuto nuzáckou úlohu ve&nbsp;výpravě na&nbsp;velryby, když se&nbsp;jiným dostalo skvělých úloh ve&nbsp;velkých tragédiích a&nbsp;krátkých a&nbsp;snadných rolí v&nbsp;salonních veselohrách a&nbsp;veselých úloh ve&nbsp;fraškách. Ačkoli nemohu říci, proč vlastně se&nbsp;to&nbsp;stalo, přece&nbsp;– když si&nbsp;nyní připomínám všechny okolnosti, myslím, že&nbsp;trochu chápu pohnutky a&nbsp;důvody, které mi&nbsp;byly v&nbsp;rozmanitých maskách předvedeny tak chytrácky, že&nbsp;jsem se&nbsp;odhodlal přijmout úlohu, kterou jsem potom hrál, a&nbsp;nadto mě&nbsp;ulichotily zdáním, že&nbsp;jsem se&nbsp;rozhodl sám, veden pouze vlastní nezaujatou svobodnou vůlí a&nbsp;bystrým úsudkem.</span></p>
        <p class="chunk" data-nb-ref-number="18" data-nb-words="126" data-nb-chars="771"><span class="idea" data-nb-ref-number="18" id="idea18" data-nb-words="126" data-nb-chars="771">Hlavní pohnutkou byla sama představa obrovské velryby, jíž jsem nemohl odolat. Hrozná a&nbsp;tajemná obluda plně rozněcovala mou zvědavost. Potom divoká a&nbsp;daleká moře, v&nbsp;kterých se&nbsp;velryba povaluje jako ostrov; nezbadatelná, bezejmenná nebezpečí, jež nám od&nbsp;velryby hrozí, to&nbsp;spolu se&nbsp;všemi tisícerými dalšími divy, kterými působí pobřeží Patagonie na&nbsp;náš zrak i&nbsp;sluch, přispělo, že&nbsp;jsem uposlechl svého přání. Jiné muže by&nbsp;snad něco podobného nezlákalo; mne však trápí neustálá touha po&nbsp;všem dalekém. Rád pluji do&nbsp;zakázaných moří a&nbsp;přistávám u&nbsp;barbarských pobřeží. Nenechám bez povšimnutí, co&nbsp;je&nbsp;dobré, ale mám živý postřeh i&nbsp;pro hrůznost věcí a&nbsp;umím se&nbsp;s&nbsp;ní spřátelit&nbsp;– pokud to&nbsp;jde&nbsp;– poněvadž je&nbsp;jen dobré být v&nbsp;přátelských vztazích se&nbsp;všemi obyvateli míst, kde se&nbsp;octneme.</span></p>
        <p class="chunk" data-nb-ref-number="19" data-nb-words="51" data-nb-chars="320"><span class="idea" data-nb-ref-number="19" id="idea19" data-nb-words="51" data-nb-chars="320">Proto jsem tedy velrybářskou výpravu uvítal; velká vrata propusti se&nbsp;otevřela dokořán do&nbsp;světa divů a&nbsp;v&nbsp;divokých představách, které mě&nbsp;hnaly za&nbsp;mým plánem, vplouvaly velryby do&nbsp;hlubin mé&nbsp;duše – dvojice za&nbsp;dvojicí&nbsp;– nekonečná velrybí procesí, a&nbsp;uprostřed nich veliký zakuklený fantom, čnějící do&nbsp;vzduchu jako ledová hora.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_011.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>