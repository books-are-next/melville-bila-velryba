<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="LXXVI.BERAN">
    <meta name="apple-mobile-web-app-capable" content="yes">
    <title>LXXVI.BERAN • Bílá velryba</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./bila_velryba_084.html">
    <link rel="next" href="./bila_velryba_086.html">
    <meta name="nb-order" content="84">
    <link rel="self" href="bila_velryba_085.html">
    <meta name="nb-identifier" content="melville-bila-velryba-6f106a3">
    <meta name="nb-role" content="chapter">
  </head>
  <body data-nb-words="713" data-nb-chars="4386" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_084.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="11"><span class="idea" data-nb-ref-number="1" id="idea1" data-nb-words="1" data-nb-chars="11">LXXVI.BERAN</span></h1>
        <p class="chunk" data-nb-ref-number="2" data-nb-words="89" data-nb-chars="545"><span class="idea" data-nb-ref-number="2" id="idea2" data-nb-words="89" data-nb-chars="545">Nežli navždy opustíme hlavu vorvaně, chtěl bych, aby si&nbsp;každý z&nbsp;vás jako rozumný fyziolog zvlášť dobře povšiml, jak vypadá její přední část ve&nbsp;vší své pevné soustředěnosti. Chtěl bych, abyste ji&nbsp;teď zkoumali jen z&nbsp;toho hlediska a&nbsp;mohli bez nadsázky rozumně odhadnout, jaká drtivá síla v&nbsp;ní asi je&nbsp;utajena. Je&nbsp;to&nbsp;velmi důležitá věc, poněvadž tuto otázku si&nbsp;musíme buď sami uspokojivě vyřešit, nebo navždy zůstat nevěřící, pokud jde o&nbsp;jednu z&nbsp;nejděsivějších a&nbsp;přitom neméně pravdivých událostí, jaké kdy najdeme v&nbsp;písemných památkách minulých dob.</span></p>
        <p class="chunk" data-nb-ref-number="3" data-nb-words="273" data-nb-chars="1652"><span class="idea" data-nb-ref-number="3" id="idea3" data-nb-words="273" data-nb-chars="1652">Všimli jste si, že&nbsp;pluje-li vorvaň normálně, předek jeho hlavy naráží na&nbsp;vodu plochou téměř svislou; pozorujete, že&nbsp;spodní část hlavy značně ustupuje dozadu, takže tvoří jakýsi přístřešek pro dlouhou dutinu, do&nbsp;níž zapadá trámcovitá dolní čelist; vidíte dále, že&nbsp;tlama je&nbsp;úplně pod hlavou, asi jako kdyby vaše ústa byla úplně pod bradou. Pozorujete, že&nbsp;velryba nemá žádný vnější nos, a&nbsp;pokud nějaký nos má&nbsp;– dýchací otvor&nbsp;– je&nbsp;umístěn na&nbsp;temeni hlavy. Pozorujete, že&nbsp;vorvaní oči a&nbsp;uši jsou po&nbsp;stranách hlavy, téměř ve&nbsp;třetině celé jeho délky od&nbsp;čela. Proto jste teď jistě seznali, že&nbsp;čelo vorvaňovy hlavy je&nbsp;prázdná, slepá stěna bez jediného ústroje a&nbsp;vůbec bez jakéhokoli citlivého výrůstku. Musíte si&nbsp;dále všimnout, že&nbsp;pouze na&nbsp;spodním kraji té&nbsp;části čela, která ustupuje dozadu, rýsuje se&nbsp;nezřetelně kost, a&nbsp;teprve když proniknete asi dvacet stop od&nbsp;čela, přijdete na&nbsp;plný útvar lebeční. Tato obrovská masa bez kostí je&nbsp;tedy jen jakýmsi nárazníkem. Ačkoli, jak se&nbsp;brzy ukáže, její obsah zčásti tvoří velmi jemný tuk, musíte se&nbsp;teď konečně seznámit s&nbsp;povahou látky, která tak nedobytně uzavírá všechnu tuto zdánlivou změkčilost. Již dříve jsem vám vylíčil, že&nbsp;tuková vrstva obaluje tělo vorvaně jako kůra pomeranč. A&nbsp;stejně obaluje hlavu, jen s&nbsp;tím rozdílem, že&nbsp;obal okolo hlavy není sice tak silný, ale je&nbsp;ze&nbsp;zvláštní odolné hmoty, v&nbsp;které nejsou kosti, a&nbsp;kdo s&nbsp;ní neměl co&nbsp;dělat, nedovede dobře pochopit, v&nbsp;čem ta&nbsp;odolnost záleží. Nejlépe nabroušená harpuna, nejostřejší kopí, vržené nejsilnější lidskou rukou, odskakují od&nbsp;něho bezmocně. Vypadá to, jako by&nbsp;čelo vorvaně bylo vydlážděno koňskými kopyty. Nemyslím, že&nbsp;by&nbsp;se&nbsp;v&nbsp;něm skrýval nějaký cit.</span></p>
        <p class="chunk" data-nb-ref-number="4" data-nb-words="193" data-nb-chars="1211"><span class="idea" data-nb-ref-number="4" id="idea4" data-nb-words="193" data-nb-chars="1211">Vzpomeňte si&nbsp;ještě na&nbsp;jinou věc. Co&nbsp;dělají námořníci, když v&nbsp;dokách mají náhodou na&nbsp;sebe narazit dvě velké naložené lodi z&nbsp;Indického oceánu? Nestrkají mezi ně&nbsp;tam, kde má&nbsp;dojít k&nbsp;doteku, prostě nějakou tvrdou hmotu, jako železo nebo dřevo. Ne, přidržují tam velký kulatý nárazník z&nbsp;provazů a&nbsp;korku, obalený velmi tuhou a&nbsp;tlustou volskou koží. Tento nárazník snese statečně a&nbsp;zcela beze škody náraz, který by&nbsp;rozdrtil dubové páky a&nbsp;železné sochory. To&nbsp;samo o&nbsp;sobě dostatečně ozřejmuje nepopiratelný fakt, k&nbsp;němuž směřuji. Ještě mě&nbsp;napadlo toto: Obyčejná ryba má&nbsp;v&nbsp;sobě tak zvaný plovací měchýř, který se&nbsp;podle nutnosti stahuje nebo roztahuje; a&nbsp;pokud je&nbsp;mi&nbsp;známo, vorvaň nic takového v&nbsp;sobě nemá. Uvažujeme-li o&nbsp;věci jinak nevysvětlitelné, že&nbsp;totiž dovede stlačit hlavu úplně pod hladinu a&nbsp;hned ji&nbsp;zase vyzvednout vysoko nad vodu, uvážíme-li, že&nbsp;obal vorvaně je&nbsp;neomezeně pružný a&nbsp;vnitřek hlavy jedinečný, je&nbsp;nasnadě domněnka, že&nbsp;snad tyto mystické plástve jakýchsi plicních sklípků mají neznámé dosud a&nbsp;netušené spojení s&nbsp;vnějším vzduchem, takže se&nbsp;mohou vzduchem stahovat a&nbsp;roztahovat. Je-li tomu tak opravdu, představte si&nbsp;nezdolnost oné síly, podporované živlem nejméně hmatatelným a&nbsp;ze všech nejzhoubnějším!</span></p>
        <p class="chunk" data-nb-ref-number="5" data-nb-words="157" data-nb-chars="967"><span class="idea" data-nb-ref-number="5" id="idea5" data-nb-words="157" data-nb-chars="967">Dejte pozor. Plovoucí vorvaň před sebou neúchylně žene tuto mrtvou, nedobytnou, nezranitelnou stěnu i&nbsp;tu nesmírně živou věc uvnitř a&nbsp;za tím pluje celá masa obrovského těla, které bývá měřeno jen jako narovnané dříví&nbsp;– na&nbsp;sáhy&nbsp;– a&nbsp;celé to&nbsp;tělo je&nbsp;poslušno jediné vůle jako tělo nejmenšího hmyzu. Až&nbsp;vám tedy později budu podrobně vykládat o&nbsp;všech těch zvláštnostech a&nbsp;soustředění síly, utajené všude v&nbsp;té mohutné velrybě, až&nbsp;vám ukáži některé z&nbsp;jejích méně závažných rozumových činů, doufám, že&nbsp;se&nbsp;odřeknete vší nedůvěry, pramenící z&nbsp;neznalosti, a&nbsp;budete hotovi při tom setrvat, takže ani brvou nehnete, i&nbsp;kdyby si&nbsp;vorvaň našel průchod šíjí Panamskou a&nbsp;smísil oceán Atlantický s&nbsp;Tichým oceánem. Vždyť dokud neuznáte velrybu, jste pouhými maloměšťáky a&nbsp;snílky, pokud jde o&nbsp;pravdu. S&nbsp;čistou pravdou se&nbsp;mohou setkat jen obři, kterých se&nbsp;oheň netkne; jaké malé vyhlídky mají potom maloměšťáci! Co&nbsp;se&nbsp;stalo slabošskému mladíkovi, který pozdvihl závoj obávané bohyně v&nbsp;Sais?</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_086.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>