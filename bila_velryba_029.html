<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XX.PŘÍPRAVY K ODPLUTÍ">
    <meta name="apple-mobile-web-app-capable" content="yes">
    <title>XX.PŘÍPRAVY K ODPLUTÍ • Bílá velryba</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./bila_velryba_028.html">
    <link rel="next" href="./bila_velryba_030.html">
    <meta name="nb-order" content="28">
    <link rel="self" href="bila_velryba_029.html">
    <meta name="nb-identifier" content="melville-bila-velryba-f4b8411">
    <meta name="nb-role" content="chapter">
  </head>
  <body data-nb-words="778" data-nb-chars="4635" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_028.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="21"><span class="idea" data-nb-ref-number="1" id="idea1" data-nb-words="3" data-nb-chars="21">XX.PŘÍPRAVY K ODPLUTÍ</span></h1>
        <p class="chunk" data-nb-ref-number="2" data-nb-words="79" data-nb-chars="509"><span class="idea" data-nb-ref-number="2" id="idea2" data-nb-words="79" data-nb-chars="509">Uplynul den nebo dva a&nbsp;na palubě Pequody nastala horečná činnost. Nejenom se&nbsp;spravovaly staré plachty, ale na&nbsp;palubu se&nbsp;přinášely nové plachty, balíky plátna a&nbsp;kola lanoví; zkrátka všechno naznačovalo, že&nbsp;se&nbsp;přípravy k&nbsp;vyplutí lodi spěšně dokončují. Kapitán Peleg snad vůbec ani nechodil na&nbsp;břeh; seděl ve&nbsp;svém vigvamu a&nbsp;bystře dohlížel na&nbsp;všechno mužstvo, zatímco Bildad obstarával nákupy a&nbsp;zásoby v&nbsp;obchodech. Přístavní dělníci zaměstnaní ve&nbsp;skladišti a&nbsp;na stožárech pracovali ještě dlouho po&nbsp;západu slunce.</span></p>
        <p class="chunk" data-nb-ref-number="3" data-nb-words="97" data-nb-chars="559"><span class="idea" data-nb-ref-number="3" id="idea3" data-nb-words="97" data-nb-chars="559">Druhého dne po&nbsp;tom, kdy Kvíkveg podepsal smlouvu, bylo oznámeno ve&nbsp;všech hostincích, v&nbsp;kterých přespávala posádka lodi Pequod, že&nbsp;truhly námořníků musí být do&nbsp;večera na&nbsp;lodi, poněvadž se&nbsp;nedá říci, jak brzy loď vypluje. Kvíkveg a&nbsp;já jsme si&nbsp;tam dopravili své věci, ale byli jsme odhodláni spát na&nbsp;pevnině až&nbsp;do&nbsp;poslední chvíle. Jak se&nbsp;zdá, v&nbsp;těchto případech se&nbsp;dává výzva vždycky dlouho napřed; loď ještě několik dní nevyplula. A&nbsp;nebylo divu&nbsp;– bylo nutno ještě hodně udělat a&nbsp;nevědělo se, na&nbsp;kolik věcí si&nbsp;ještě kdo vzpomene, než bude Pequod plně vystrojena.</span></p>
        <p class="chunk" data-nb-ref-number="4" data-nb-words="145" data-nb-chars="898"><span class="idea" data-nb-ref-number="4" id="idea4" data-nb-words="145" data-nb-chars="898">Každý víte, jakého množství věcí&nbsp;– postelí, pánví, nožů a&nbsp;vidliček, naběraček, kleští, ubrousků, louskáčků a&nbsp;tak dále je&nbsp;zapotřebí k&nbsp;vedení domácnosti. Stejně je&nbsp;tomu i&nbsp;při lovu velryb, kdy je&nbsp;nutno po&nbsp;tři léta vést domácnost na&nbsp;širém oceánu, daleko ode všech hokynářů, ovocnářů, lékařů, pekařů a&nbsp;bankéřů. I&nbsp;když tohle platí také pro lodi obchodní, přece ne&nbsp;do&nbsp;takové míry jako pro lodi velrybářské. Velrybářská výprava trvá dlouho, vyžaduje mnoha věcí, kterých je&nbsp;třeba k&nbsp;lovu a&nbsp;které není možno nahradit v&nbsp;odlehlých přístavech, kde loď obvykle přistává. Nadto ještě nutno mít na&nbsp;paměti, že&nbsp;lodi velrybářské jsou obyčejně ze&nbsp;všech nejvíc vystaveny všemožným nehodám, a&nbsp;zejména jim hrozí zkáza a&nbsp;ztráta právě toho, na&nbsp;čem úspěch nejvíce záleží. Proto také nutno brát s&nbsp;sebou náhradní čluny, náhradní žebra, náhradní šňůry a&nbsp;harpuny, náhradní téměř všechno kromě náhradního kapitána a&nbsp;náhradní lodi.</span></p>
        <p class="chunk" data-nb-ref-number="5" data-nb-words="47" data-nb-chars="275"><span class="idea" data-nb-ref-number="5" id="idea5" data-nb-words="47" data-nb-chars="275">Když jsme přibyli na&nbsp;ostrov, byly už&nbsp;naloženy skoro všechny hlavní zásoby Pequody, zahrnující maso, chléb, vodu, palivo a&nbsp;železné obruče a&nbsp;dýhy na&nbsp;sudy. Ale jak už&nbsp;jsem podotkl, po&nbsp;nějakou dobu bylo třeba stále ještě obstarávat a&nbsp;přinášet na&nbsp;loď rozmanité věci, velké i&nbsp;malé.</span></p>
        <p class="chunk" data-nb-ref-number="6" data-nb-words="146" data-nb-chars="913"><span class="idea" data-nb-ref-number="6" id="idea6" data-nb-words="146" data-nb-chars="913">O&nbsp;nakupování a&nbsp;přinášení se&nbsp;nejvíce starala sestra kapitána Bil­dada, hubená stará dáma velmi odhodlaného a&nbsp;neúmorného ducha, zároveň však velmi dobrosrdečná; ta&nbsp;se&nbsp;zřejmě rozhodla, že&nbsp;pokud to&nbsp;bude záležet na&nbsp;ní, nesmí na&nbsp;Pequodě pranic chybět, až&nbsp;se&nbsp;vydá na&nbsp;moře. Jednou přišla na&nbsp;loď se&nbsp;sklenicí naložených okurek pro stewardovu špižírnu. Jindy přinesla hrst brkových per na&nbsp;psací stolek prvního důstojníka, kde měl lodní deník; potřetí přiběhla se&nbsp;stůčkou flanelu&nbsp;– některému revmatikovi na&nbsp;záda. Nikdy si&nbsp;žádná žena nezasloužila lépe svého jména&nbsp;– jmenovala se&nbsp;Charita&nbsp;– každý jí&nbsp;říkal teta Charita. A&nbsp;tato dobročinná teta Charita pobíhala sem a&nbsp;tam jako milosrdná sestra, ochotna s&nbsp;láskou přiložit ruku i&nbsp;srdce ke&nbsp;všemu, co&nbsp;mohlo poskytnout bezpečí, pohodlí a&nbsp;útěchu všem na&nbsp;palubě lodi, na&nbsp;které byl její milovaný bratr podílníkem; sama tu&nbsp;měla také dobře uloženo několik desítek poctivě ušetřených dolarů.</span></p>
        <p class="chunk" data-nb-ref-number="7" data-nb-words="86" data-nb-chars="509"><span class="idea" data-nb-ref-number="7" id="idea7" data-nb-words="86" data-nb-chars="509">Ale bylo přece jen podivné, když tato dobrosrdečná kvakerka přišla na&nbsp;loď tak, jako se&nbsp;objevila posledního dne, v&nbsp;jedné ruce dlouhou sběračku na&nbsp;tuk a&nbsp;v&nbsp;druhé velrybářské kopí ještě delší. Bildad ani kapitán Peleg nezůstávali pozadu. Bildad s&nbsp;sebou nosil dlouhý seznam potřebných věcí, a&nbsp;sotva nějakou věc přinesli, hned ji&nbsp;na&nbsp;papíře vyškrtl. Peleg se&nbsp;každou chvíli vykolébal ze&nbsp;svého stanu z&nbsp;velrybích kostí, řval na&nbsp;lidi pod palubou, hulákal na&nbsp;muže v&nbsp;ráhnoví a&nbsp;potom s&nbsp;křikem zalézal opět do&nbsp;svého vigvamu.</span></p>
        <p class="chunk" data-nb-ref-number="8" data-nb-words="155" data-nb-chars="828"><span class="idea" data-nb-ref-number="8" id="idea8" data-nb-words="155" data-nb-chars="828">V&nbsp;těchto dnech příprav jsme se&nbsp;s&nbsp;Kvíkvegem často přišli podívat na&nbsp;loď a&nbsp;já jsem se&nbsp;několikrát ptal na&nbsp;kapitána Achaba, jak se&nbsp;mu&nbsp;daří a&nbsp;kdy míní přijít na&nbsp;svou loď. Na&nbsp;tyto otázky mi&nbsp;vždycky odpovídali, že&nbsp;je&nbsp;mu&nbsp;čím dál tím lépe a&nbsp;že ho&nbsp;čekají každý den; zatím se&nbsp;oba kapitáni, Peleg a&nbsp;Bildad, postarají o&nbsp;vše, čeho je&nbsp;třeba k&nbsp;vystrojení lodi na&nbsp;výpravu. Kdybych se&nbsp;nebyl bránil, mohl jsem už&nbsp;tenkrát v&nbsp;hloubi duše vidět docela jasně, že&nbsp;se&nbsp;mi&nbsp;moc nelíbí, jsem-li vázán vydat se&nbsp;na&nbsp;tak dlouhou plavbu, a&nbsp;přitom ani jednou nespatřit muže, který má&nbsp;být naprostým diktátorem lodi, jakmile vypluje na&nbsp;širé moře. Má-li člověk podezření, že&nbsp;něco není v&nbsp;pořádku, stane se&nbsp;někdy, je-li už&nbsp;do&nbsp;věci zatažen, že&nbsp;se&nbsp;nerozumně snaží zakrýt podezření i&nbsp;sám sobě. Tak tomu bylo i&nbsp;v&nbsp;mém případě. Neříkal jsem nic a&nbsp;hleděl jsem na&nbsp;nic nemyslit.</span></p>
        <p class="chunk" data-nb-ref-number="9" data-nb-words="20" data-nb-chars="123"><span class="idea" data-nb-ref-number="9" id="idea9" data-nb-words="20" data-nb-chars="123">Konečně bylo oznámeno, že&nbsp;někdy druhého dne loď najisto vypluje. Nazítří ráno jsme tedy velmi časně vyrazili, Kvíkveg a&nbsp;já.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_030.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>