<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="CIV.VELRYBA FOSILNÍ">
    <meta name="apple-mobile-web-app-capable" content="yes">
    <title>CIV.VELRYBA FOSILNÍ • Bílá velryba</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./bila_velryba_112.html">
    <link rel="next" href="./bila_velryba_114.html">
    <meta name="nb-order" content="112">
    <link rel="self" href="bila_velryba_113.html">
    <meta name="nb-identifier" content="melville-bila-velryba-00e3cd9">
    <meta name="nb-role" content="chapter">
  </head>
  <body data-nb-words="1182" data-nb-chars="7745" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_112.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="19"><span class="idea" data-nb-ref-number="1" id="idea1" data-nb-words="2" data-nb-chars="19">CIV.VELRYBA FOSILNÍ</span></h1>
        <p class="chunk" data-nb-ref-number="2" data-nb-words="72" data-nb-chars="464"><span class="idea" data-nb-ref-number="2" id="idea2" data-nb-words="72" data-nb-chars="464">Svou ohromností skýtá velryba velmi vhodný příměr, chceme-li zveličovat, přepínat a&nbsp;všeobecně podat něco hodně obšírně. I&nbsp;kdybyste chtěli, nemohli byste ji&nbsp;zmenšit. Vším právem nutno o&nbsp;ní vykládat v&nbsp;majestátním foliu. Netřeba znovu připomínat její délku od&nbsp;dýchacího otvoru k&nbsp;ocasu, ani kolik yardů měří kolem pasu; stačí jen vzpomenout na&nbsp;ohromné závity jejích střev, která v&nbsp;ní leží jako obrovské kabely a&nbsp;těžká lana, stočená na&nbsp;nejspodnější palubě bitevní lodi.</span></p>
        <p class="chunk" data-nb-ref-number="3" data-nb-words="146" data-nb-chars="971"><span class="idea" data-nb-ref-number="3" id="idea3" data-nb-words="146" data-nb-chars="971">Když už&nbsp;jsem se&nbsp;jednou odhodlal rázně chopit leviatana, sluší se, abych při tom díle projevil vševědoucí zevrubnost, nepřehlédl ani nejmenší semenné zárodky v&nbsp;jeho krvi a&nbsp;rozvinul i&nbsp;nejskrytější závit jeho vnitřností. Když jsem již popsal většinu jeho dnešních svérázných návyků a&nbsp;anatomických zvláštností, zbývá nyní, abych jej ocenil z&nbsp;hlediska archeologického, fosilního a&nbsp;předpotopního. U&nbsp;jiného tvora, nežli je&nbsp;leviatan&nbsp;– třeba u&nbsp;mravence nebo blechy&nbsp;– mohli bychom takové vážné výrazy považovat právem za&nbsp;hrubé nadsázky. Ale když jde o&nbsp;leviatana, je&nbsp;to&nbsp;něco jiného. Rád klopýtám k&nbsp;tomuto cíli mezi nejtěžšími výrazy ve&nbsp;slovníku. A&nbsp;budiž zde řečeno, že&nbsp;kdykoli bylo nutno použít k&nbsp;výkladu nějakého slovníku, vždy jsem se&nbsp;uchyloval k&nbsp;velkému kvartovému vydání Johnsona, zvlášť k&nbsp;tomu účelu koupeného, poněvadž neobvyklá osobní objemnost tohoto proslulého slovníkáře ho&nbsp;jen uzpůsobovala k&nbsp;sestavení slovníku, kterého může používat velrybářský spisovatel, jako jsem já.</span></p>
        <p class="chunk" data-nb-ref-number="4" data-nb-words="151" data-nb-chars="923"><span class="idea" data-nb-ref-number="4" id="idea4" data-nb-words="151" data-nb-chars="923">Slýcháváme často o&nbsp;spisovatelích, kterak jsou povznášeni svou látkou a&nbsp;rostou jí, třebaže se&nbsp;může zdát všední. Jak to&nbsp;tedy vypadá se&nbsp;mnou, když píši o&nbsp;leviatanovi? Nevědomky při psaní používám písma plakátově velkého. Dejte mi&nbsp;pero z&nbsp;kondora! Dejte mi&nbsp;kráter Vesuvu za&nbsp;kalamář! Přátelé, držte mne! Prostě už&nbsp;tím, že&nbsp;zapisuji své myšlenky o&nbsp;leviatanu, jsem jimi zeslabován a&nbsp;div nepadám do&nbsp;mdlob, tak na&nbsp;mne působí přílišná dalekosáhlost jejich pojetí, jež jako by&nbsp;chtělo zahrnout celý okruh věd a&nbsp;všechna pokolení velryb a&nbsp;lidí i&nbsp;mastodontů, minulá, přítomná a&nbsp;budoucí, se&nbsp;všemi uplývajícími panoramaty říší na&nbsp;světě a&nbsp;v&nbsp;celém vesmíru i&nbsp;všech jeho předměstích. Takovou moc má&nbsp;velký a&nbsp;bohatý námět&nbsp;– schopnost tolik zveličovat. Rozpínáme se&nbsp;k&nbsp;jeho obsáhlosti. Máme-li vytvořit mohutnou knihu, musíme si&nbsp;zvolit mohutný námět. Velká kniha trvalé hodnoty nikdy nemůže být napsána o&nbsp;bleše, třeba se&nbsp;už&nbsp;mnoho lidí o&nbsp;to pokoušelo.</span></p>
        <p class="chunk" data-nb-ref-number="5" data-nb-words="128" data-nb-chars="896"><span class="idea" data-nb-ref-number="5" id="idea5" data-nb-words="128" data-nb-chars="896">Než začnu pojednávat o&nbsp;velrybách fosilních, předkládám průkazy, že&nbsp;jsem geolog, a&nbsp;to prohlášením, že&nbsp;jsem za&nbsp;svého pestrého života byl kameníkem a&nbsp;že jsem také hodně kopal příkopy, stoky a&nbsp;studny, vinné sklepy, obyčejné sklepy a&nbsp;cisterny všeho druhu. Dále bych chtěl čtenáři předběžně připomenout, že&nbsp;v&nbsp;časnějších geologických vrstvách nalézáme zkameněliny oblud nyní již téměř vyhynulých; naproti tomu pozdější památky, objevené v&nbsp;tak zvaných třetihorních útvarech, vypadají jako spojující nebo aspoň přechodné články mezi tvory předhistorickými a&nbsp;tvory, jejichž vzdálení potomci prý vstoupili do&nbsp;Noemovy archy; všechny fosilní velryby dosud objevené patří do&nbsp;doby třetihorní, která je&nbsp;poslední před formacemi povrchovými. Ačkoli žádná z&nbsp;nich neodpovídá přesně žádnému dnešnímu druhu, přece jsou s&nbsp;nimi celkovým vzhledem spřízněny natolik, aby mohly být právem zařazeny jako zkameněliny kytovců.</span></p>
        <p class="chunk" data-nb-ref-number="6" data-nb-words="95" data-nb-chars="596"><span class="idea" data-nb-ref-number="6" id="idea6" data-nb-words="95" data-nb-chars="596">Jednotlivé zlomkové zkameněliny velryb z&nbsp;časů před Adamem, úlomky jejich kostí a&nbsp;koster byly objeveny za&nbsp;posledních třicet let v&nbsp;různých intervalech na&nbsp;úpatí Alp, v&nbsp;Lombardii, ve&nbsp;Francii, v&nbsp;Anglii, ve&nbsp;Skotsku a&nbsp;ve státech Louisianě, Mississippi a&nbsp;Alabamě. Některé tyto zbytky jsou zvlášť pozoruhodné; k&nbsp;nim patří část lebky, která byla vykopána roku 1779 v&nbsp;Paříži v&nbsp;rue Dauphiné, v&nbsp;krátké ulici, jež ústí téměř přímo do&nbsp;paláce v&nbsp;Tuileriích; a&nbsp;dále kosti nalezené při kopání velkých doků v&nbsp;Antverpách za&nbsp;Napoleona. Cuvier prohlásil, že&nbsp;tyto zlomky patřily nějakému zcela neznámému druhu leviatana.</span></p>
        <p class="chunk" data-nb-ref-number="7" data-nb-words="126" data-nb-chars="857"><span class="idea" data-nb-ref-number="7" id="idea7" data-nb-words="126" data-nb-chars="857">Ale nejpodivuhodnější ze&nbsp;všech pozůstatků po&nbsp;kytovcích je&nbsp;téměř úplná kostra vyhynulé obludy, nalezená roku 1842 na&nbsp;plantáži soudce Creagha v&nbsp;Alabamě. Postrašení a&nbsp;důvěřiví otroci v&nbsp;sousedství se&nbsp;domnívali, že&nbsp;je&nbsp;to&nbsp;kostra padlého anděla. Alabamští učenci ji&nbsp;prohlásili za&nbsp;kostru obrovského plaza a&nbsp;obdařili ji&nbsp;jménem Basilosaurus. Ale když byly ukázky některých kostí přivezeny přes moře anglickému anatomu Owenovi, ukázalo se, že&nbsp;tento domnělý plaz byla velryba, i&nbsp;když druhu již vyhynulého. To&nbsp;je&nbsp;zajímavá ilustrace faktu vždy znovu v&nbsp;této knize opakovaného, že&nbsp;kostra velryby může poskytnout jen nedokonalou představu o&nbsp;podobě jejího plně obrostlého těla. Owen obludu přejmenoval Zeuglodon a&nbsp;ve své přednášce před Londýnskou geologickou společností ji&nbsp;prohlásil v&nbsp;podstatě za&nbsp;jednoho z&nbsp;nejzvláštnějších tvorů, kterého změny na&nbsp;zeměkouli zcela vyhladily.</span></p>
        <p class="chunk" data-nb-ref-number="8" data-nb-words="182" data-nb-chars="1188"><span class="idea" data-nb-ref-number="8" id="idea8" data-nb-words="182" data-nb-chars="1188">Když stojím mezi mohutnými kostrami leviatanů, jejich lebkami, tesáky, žebry a&nbsp;obratli, které se&nbsp;vesměs vyznačují částečnou podobností s&nbsp;nynějšími druhy mořských oblud, ale zároveň se&nbsp;podobají i&nbsp;vyhynulým předvěkým leviatanům, svým pradědům, jejichž počet nelze odhadnout, zanáší mě&nbsp;potopa zpět k&nbsp;oné podivuhodné době, kdy, jak lze říci, čas sám ještě nezačal&nbsp;– neboť čas začal teprve s&nbsp;člověkem. Valí se&nbsp;tu&nbsp;přese mne Saturnův zešeřelý chaos a&nbsp;dostává se&nbsp;mi&nbsp;na&nbsp;okamžik neurčitého, děsivého pohledu do&nbsp;těchto polárních věčností, kdy zaklíněné bašty ledu těžce doléhaly na&nbsp;nynější tropy a&nbsp;po celých pětadvaceti tisících mil světového obvodu nebylo vidět ani na&nbsp;dlaň obyvatelné země. Tehdy patřil celý svět velrybě, a&nbsp;tato královna tvorů zůstavila po&nbsp;sobě brázdu podél dnešní linie And a&nbsp;Himálaje. Kdo se&nbsp;může vykázat takovým rodokmenem jako leviatan? Achabova harpuna prolévala krev starší než krev faraonů. Metuzalém vypadá jako pouhý školák. Ohlížím se, abych potřásl rukou Semovi. Zmocňuje se&nbsp;mne hrůza před tím předmojžíšským, nedohledným pramenem života nevýslovně hrozné velryby, která byla přede všemi věky, a&nbsp;proto bude zcela jistě existovat i&nbsp;potom, až&nbsp;všechny lidské věky pominou.</span></p>
        <p class="chunk" data-nb-ref-number="9" data-nb-words="94" data-nb-chars="632"><span class="idea" data-nb-ref-number="9" id="idea9" data-nb-words="94" data-nb-chars="632">Ale leviatan nejenže zanechal stopy z&nbsp;doby před Adamem ve&nbsp;stereotypních rytinách přírody a&nbsp;zůstavil svou prastarou podobiznu ve&nbsp;vápenci a&nbsp;mramoru, nýbrž nacházíme neklamné otisky jeho ploutve i&nbsp;na egyptských deskách, jejichž starobylost je&nbsp;povahy téměř fosilní. V&nbsp;jedné místnosti velkého chrámu v&nbsp;Dendrahu byla asi před padesáti lety objevena na&nbsp;žulovém stropě modelovaná a&nbsp;malovaná planisféra a&nbsp;na ní&nbsp;mnoho kentaurů, okřídlených lvů s&nbsp;orlí hlavou i&nbsp;delfínů, podobných groteskním figurám na&nbsp;novodobém nebeském glóbu. Mezi figurami pluje jako kdysi starý leviatan. Na&nbsp;té&nbsp;planisféře plul staletí předtím, než začali kolébat Šalomouna.</span></p>
        <p class="chunk" data-nb-ref-number="10" data-nb-words="29" data-nb-chars="196"><span class="idea" data-nb-ref-number="10" id="idea10" data-nb-words="29" data-nb-chars="196">Nelze tu&nbsp;opominout ani další podivné osvědčení o&nbsp;starobylosti velryby v&nbsp;jejích vlastních kostech, pozůstalých po&nbsp;potopě; za&nbsp;takové je&nbsp;aspoň považuje vážený John Leo, starý cestovatel po&nbsp;Berbersku.</span></p>
        <p class="chunk" data-nb-ref-number="11" data-nb-words="138" data-nb-chars="887"><span class="idea" data-nb-ref-number="11" id="idea11" data-nb-words="138" data-nb-chars="887">„Nedaleko mořského břehu mají chrám, v&nbsp;němž jsou krokve a&nbsp;trámy z&nbsp;velrybích kostí, neboť na&nbsp;toto pobřeží bývají často vyvrženy mrtvé velryby obrovských rozměrů. Prostí lidé si&nbsp;představují, že&nbsp;pro tajemnou moc, danou od&nbsp;Boha tomuto chrámu, nemůže okolo plout žádná velryba, aby okamžitě nezahynula. Pravda však jest, že&nbsp;na&nbsp;obou stranách chrámu jsou skály, které vybíhají dvě míle do&nbsp;moře a&nbsp;zraňují velryby, když na&nbsp;ně&nbsp;narazí. V&nbsp;chrámě chovají velrybí žebro neuvěřitelně dlouhé, které považují za&nbsp;zázrak; žebro leží vypouklou částí vzhůru, tvoříc tak oblouk, na&nbsp;jehož vrchol nemůže dosáhnout ani jezdec na&nbsp;velbloudu. Toto žebro (praví John Leo) tam prý leželo sto let předtím, než jsem je&nbsp;spatřil. Jejich dějepisci prohlašují, že&nbsp;prorok, který předpověděl příchod Mohamedův, přišel z&nbsp;tohoto chrámu, a&nbsp;někteří nepřestávají tvrdit, že&nbsp;proroka Jonáše vyvrhla velryba právě před oním chrámem.“</span></p>
        <p class="chunk" data-nb-ref-number="12" data-nb-words="19" data-nb-chars="116"><span class="idea" data-nb-ref-number="12" id="idea12" data-nb-words="19" data-nb-chars="116">V&nbsp;tomto africkém chrámu Velryby tě&nbsp;nechám, čtenáři. Jsi-li z&nbsp;Nantucketu a&nbsp;přitom velrybář, budeš se&nbsp;tu&nbsp;mlčky modlit.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_114.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>