<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XLV.OSVĚDČENÍ">
    <meta name="apple-mobile-web-app-capable" content="yes">
    <title>XLV.OSVĚDČENÍ • Bílá velryba</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./bila_velryba_053.html">
    <link rel="next" href="./bila_velryba_055.html">
    <meta name="nb-order" content="53">
    <link rel="self" href="bila_velryba_054.html">
    <meta name="nb-identifier" content="melville-bila-velryba-f4b8411">
    <meta name="nb-role" content="chapter">
  </head>
  <body data-nb-words="2816" data-nb-chars="17661" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_053.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="13"><span class="idea" data-nb-ref-number="1" id="idea1" data-nb-words="1" data-nb-chars="13">XLV.OSVĚDČENÍ</span></h1>
        <p class="chunk" data-nb-ref-number="2" data-nb-words="80" data-nb-chars="541"><span class="idea" data-nb-ref-number="2" id="idea2" data-nb-words="80" data-nb-chars="541">Pokud snad má&nbsp;tato kniha nějaké dějové pásmo, je&nbsp;pro ně&nbsp;ze&nbsp;všech kapitol, co&nbsp;jich svazek má, nejdůležitější kapitola předchozí, neboť se&nbsp;v&nbsp;prvních svých odstavcích nepřímo dotýká několika velmi zajímavých a&nbsp;pozoruhodných zvláštností ve&nbsp;zvycích vorvaňů, ale její hlavní námět si&nbsp;žádá ještě dalšího a&nbsp;zasvěcenějšího zevrubného výkladu, má-li být dokonale pochopen a&nbsp;má-li být také odstraněna všecka nedůvěra, pokud jde o&nbsp;nelíčenou pravdivost hlavních bodů tohoto vyprávění, nedůvěra, kterou může u&nbsp;někoho vzbudit naprostá neznalost celé látky.</span></p>
        <p class="chunk" data-nb-ref-number="3" data-nb-words="49" data-nb-chars="295"><span class="idea" data-nb-ref-number="3" id="idea3" data-nb-words="49" data-nb-chars="295">Nejde mi&nbsp;o&nbsp;to, abych se&nbsp;této části svého úkolu zhostil metodicky, spíše hodlám vzbudit žádoucí dojem tím, že&nbsp;uvedu jednotlivě několik případů, které jsem jako velrybář skutečně poznal v&nbsp;praxi nebo o&nbsp;nichž vím z&nbsp;hodnověrných pramenů, a&nbsp;z&nbsp;těchto případů, jak doufám, vyplyne potom závěr sám sebou.</span></p>
        <p class="chunk" data-nb-ref-number="4" data-nb-words="259" data-nb-chars="1565"><span class="idea" data-nb-ref-number="4" id="idea4" data-nb-words="259" data-nb-chars="1565">Předně: Z&nbsp;vlastní zkušenosti znám tři případy, kdy se&nbsp;velrybě zasažené harpunou podařilo uniknout; po&nbsp;nějaké době (v jednom případě po&nbsp;třech letech) ji&nbsp;opět stejná ruka zasáhla, zabila a&nbsp;z&nbsp;jejího těla byla vyňata dvě železa, obě označená stejnou soukromou značkou. V&nbsp;tomto případě uplynula tři léta mezi oběma vrhy harpunou&nbsp;– myslím, že&nbsp;snad ještě o&nbsp;něco víc&nbsp;– a&nbsp;muž, který harpunu vrhl, vydal se&nbsp;v&nbsp;tom mezidobí na&nbsp;cestu do&nbsp;Afriky po&nbsp;obchodní lodi, vystoupil tam na&nbsp;břeh, připojil se&nbsp;k&nbsp;výzkumné výpravě a&nbsp;pronikl hluboko do&nbsp;vnitrozemí, kde cestoval asi dvě léta, často ohrožován hady, divochy, tygry, zhoubnými nákazami a&nbsp;všemi ostatními běžnými nebezpečími, s&nbsp;kterými je&nbsp;spojeno cestování v&nbsp;srdci neznámých krajin. Zatím velryba jím zasažená jistě také cestovala, nepochybně třikrát obeplula zeměkouli, otírajíc se&nbsp;boky o&nbsp;všechna pobřeží Afriky, ale nebylo to&nbsp;nic platné. Muž a&nbsp;velryba se&nbsp;opět setkali, jeden zvítězil nad druhým. Říkám, že&nbsp;jsem sám poznal tři podobné případy. Po&nbsp;dvakrát jsem viděl, jak byly velryby zasaženy a&nbsp;jak byla při druhém útoku dvě železa s&nbsp;příslušnými vyrytými značkami později vytažena z&nbsp;mrtvé velryby. V&nbsp;onom tříletém případě se&nbsp;stalo, že&nbsp;jsem byl poobakrát v&nbsp;člunu, poprvé i&nbsp;podruhé, a&nbsp;nakonec jsem pod velrybím okem docela zřetelně poznal zvláštní obrovskou bradavici, které jsem si&nbsp;všiml již před třemi lety. Říkám před třemi, ale jsem si&nbsp;jist, že&nbsp;to&nbsp;bylo mnohem déle. Nuže, to&nbsp;jsou tři případy, o&nbsp;kterých jsem se&nbsp;přesvědčil. Ale slyšel jsem o&nbsp;mnoha jiných případech od&nbsp;osob, o&nbsp;jejichž věrohodnosti v&nbsp;této věci není proč pochybovat.</span></p>
        <p class="chunk" data-nb-ref-number="5" data-nb-words="164" data-nb-chars="1038"><span class="idea" data-nb-ref-number="5" id="idea5" data-nb-words="164" data-nb-chars="1038">Za&nbsp;druhé: Mezi lovci vorvaňů je&nbsp;velmi dobře známo&nbsp;– i&nbsp;když lidé na&nbsp;pevnině o&nbsp;tom pranic nevědí&nbsp;– že&nbsp;bylo několik památných historických případů, kdy zvláštní velrybu bylo možno v&nbsp;různých dobách a&nbsp;na různých místech snadno poznat. Proč ta&nbsp;velryba byla nápadná? Nikterak jen a&nbsp;jen svými tělesnými zvláštnostmi, kterými se&nbsp;liší od&nbsp;ostatních velryb.&nbsp;– Ať&nbsp;je&nbsp;velryba po&nbsp;této stránce jakkoli zvláštní, lidé brzy skoncují s&nbsp;jejími zvláštnostmi, když ji&nbsp;zabijí a&nbsp;vyškvaří na&nbsp;tuk zvláště cenný. Ne, příčina je&nbsp;jiná: taková velryba bývá po&nbsp;osudných zkušenostech velrybářů obestřena hrůznou pověstí jako třebas Rinaldo Rinaldini, takže většina velrybolovců na&nbsp;znamení, že&nbsp;ji&nbsp;poznali, raději jen zasalutuje, když ji&nbsp;spatří odpočívat na&nbsp;moři, a&nbsp;nesnaží se&nbsp;navázat s&nbsp;ní důvěrnější známost. Stejně si&nbsp;počínají někteří chudáci na&nbsp;pevnině, kteří náhodou znají popudlivého slavného muže; když ho&nbsp;potkají na&nbsp;ulici, pěkně ho&nbsp;jen zdáli skromně pozdraví, protože kdyby nějak usilovali o&nbsp;důvěrnější seznámení, mohli by&nbsp;za&nbsp;svou odvážlivost dostat pořádný štulec.</span></p>
        <p class="chunk" data-nb-ref-number="6" data-nb-words="146" data-nb-chars="942"><span class="idea" data-nb-ref-number="6" id="idea6" data-nb-words="146" data-nb-chars="942">A&nbsp;nejenže každá z&nbsp;těchto pověstných velryb nabyla velké osobní proslulosti&nbsp;– ba&nbsp;možno mluvit o&nbsp;slávě hvězd se&nbsp;dotýkající&nbsp;– nejenže byla slavná zaživa a&nbsp;je teď po&nbsp;smrti nesmrtelná v&nbsp;historkách vyprávěných na&nbsp;přídi, ale dostalo se&nbsp;jí&nbsp;práv, výsad a&nbsp;vyznamenání slavné osobnosti; věru, získala jméno stejně jako Kambyses nebo Caesar. Viď, Timorský Tome, proslulý leviatane, kterého se&nbsp;báli jako ledovce, ty, který jsi tak dlouho číhal ve&nbsp;východních úžinách toho jména a&nbsp;jehož vodomet často viděli z&nbsp;palmového pobřeží v&nbsp;Ombay! Viď, Novozélandský Jacku, postrachu všech lodí křižujících nablízku země Tattoo! Viď, Morquane, králi Japonska, tvůj vysoký vodomet se&nbsp;prý podobal sněhobílému kříži na&nbsp;obloze! Nebylo tomu tak, ó&nbsp;done Migueli, ty&nbsp;chilský vorvani, poznamenaný jako stará želva mystickými hieroglyfy na&nbsp;zádech? Docela prozaicky řečeno, tady máte čtyři velryby, které znalci dějin kytovců znají tak dobře jako znalci starověku Maria a&nbsp;Sullu.</span></p>
        <p class="chunk" data-nb-ref-number="7" data-nb-words="74" data-nb-chars="493"><span class="idea" data-nb-ref-number="7" id="idea7" data-nb-words="74" data-nb-chars="493">Ale to&nbsp;není všecko. Když Novozélandský Tom a&nbsp;don Miguel působili v&nbsp;různých dobách pravou spoušť mezi čluny z&nbsp;různých lodí, velrybáři na&nbsp;ně&nbsp;nakonec podnikli lov; soustavně po&nbsp;nich bylo pátráno a&nbsp;byli pronásledováni a&nbsp;zabiti chrabrými velrybářskými kapitány, kteří zvedali kotvy jen a&nbsp;jen s&nbsp;tímto úmyslem, stejně jako se&nbsp;za&nbsp;starých časů kapitán Butler vydal na&nbsp;pochod Narragansettskými lesy s&nbsp;odhodláním polapit pověstného vražedného divocha Annawona, čelného bojovníka indiánského krále Filipa.</span></p>
        <p class="chunk" data-nb-ref-number="8" data-nb-words="98" data-nb-chars="671"><span class="idea" data-nb-ref-number="8" id="idea8" data-nb-words="98" data-nb-chars="671">Nevím, kde bych našel vhodnější příležitost než právě tady, abych se&nbsp;mohl zmínit o&nbsp;několika málo věcech, které považuji za&nbsp;důležité, neboť vytištěny potvrzují po&nbsp;všech stránkách pravděpodobnost celého vyprávění o&nbsp;bílé velrybě a&nbsp;zejména závěrečné katastrofy. Je&nbsp;to&nbsp;totiž jeden z&nbsp;těch skličujících případů, kdy je&nbsp;třeba pravdu podpírat stejnou měrou jako omyl. Obyvatelé pevniny jsou většinou tak neznalí některých nejprostších a&nbsp;nejhmatatelnějších divů světa, že&nbsp;nepodáme-li tu&nbsp;několik prostých pravdivých příběhů z&nbsp;dějin rybářství a&nbsp;jiné podrobnosti, budou považovat Moby Dicka za&nbsp;nestvůrnou bajku nebo, což je&nbsp;ještě horší a&nbsp;odpornější, za&nbsp;ošklivý a&nbsp;nesnesitelný jinotaj.</span></p>
        <p class="chunk" data-nb-ref-number="9" data-nb-words="209" data-nb-chars="1256"><span class="idea" data-nb-ref-number="9" id="idea9" data-nb-words="209" data-nb-chars="1256">Předně: Třebas většina lidí má&nbsp;jakési neurčité, prchavé tušení o&nbsp;povšechných nebezpečích při velrybářství, přece jen nemá ustálenou a&nbsp;živou představu o&nbsp;těchto nebezpečích a&nbsp;o&nbsp;tom, jak často k&nbsp;nim dochází. Jedním důvodem snad je, že&nbsp;z&nbsp;nynějších velrybářských neštěstí a&nbsp;úmrtí po&nbsp;úrazu není snad ani padesátina doma veřejně oznámena, i&nbsp;když je&nbsp;i&nbsp;taková zpráva jen pomíjivá a&nbsp;brzy upadne v&nbsp;zapomenutí. Myslíte snad, že&nbsp;ten chudák, který byl v&nbsp;tuto chvíli možná zachycen provazcem harpuny někde u&nbsp;pobřeží Nové Guineje a&nbsp;kterého potápějící se&nbsp;velryba stahuje dolů, ke&nbsp;dnu moře&nbsp;– myslíte snad, že&nbsp;se&nbsp;jméno toho chudáka objeví ve&nbsp;sloupci úmrtí v&nbsp;novinách, které budete číst zítra při snídani? Neobjeví, poněvadž poštovní spojení mezi vaším městem a&nbsp;Novou Guinejí je&nbsp;velmi nepravidelné. Ostatně, slyšeli jste vůbec, že&nbsp;by&nbsp;se&nbsp;dalo mluvit přímo nebo nepřímo o&nbsp;pravidelných zprávách z&nbsp;Nové Guineje? A&nbsp;přece vám mohu říci, že&nbsp;při jedné výpravě v&nbsp;Tichém oceánu jsme mluvili mimo jiné také s&nbsp;třiceti loďmi, a&nbsp;na každé byl někdo usmrcen velrybou&nbsp;– na&nbsp;některé lodi měli víc než jedno úmrtí a&nbsp;tři lodi dokonce ztratily celou posádku jednoho člunu! Proboha, šetřte lampami a&nbsp;svíčkami! Vždyť nespálíte jediný galon tuku, aby proň nebyla prolita aspoň jedna kapka lidské krve.</span></p>
        <p class="chunk" data-nb-ref-number="10" data-nb-words="64" data-nb-chars="376"><span class="idea" data-nb-ref-number="10" id="idea10" data-nb-words="64" data-nb-chars="376">Za&nbsp;druhé: Lidé na&nbsp;pevnině mají ovšem jakousi neurčitou představu o&nbsp;tom, že&nbsp;velryba je&nbsp;ohromný tvor ohromné síly, ale kdykoli jsem jim vyprávěl o&nbsp;nějaké zvlášť významné ukázce této dvojí ohromnosti, vždy jsem shledal, že&nbsp;mi&nbsp;významně blahopřejí k&nbsp;mé vtipnosti, a&nbsp;já přece na&nbsp;svou duši prohlašuji, že&nbsp;jsem neměl o&nbsp;nic větší chuť být vtipný nežli Mojžíš, když líčil egyptské rány.</span></p>
        <p class="chunk" data-nb-ref-number="11" data-nb-words="53" data-nb-chars="329"><span class="idea" data-nb-ref-number="11" id="idea11" data-nb-words="53" data-nb-chars="329">Ale naštěstí tu&nbsp;speciální zvláštnost, kterou chci ukázat, lze potvrdit svědectvím, s&nbsp;nímž nemám nic společného. Ta&nbsp;zvláštnost záleží v&nbsp;tom, ze&nbsp;vorvaň je&nbsp;v&nbsp;některých případech až&nbsp;dost mohutný, rozumný a&nbsp;rozvážně zlomyslný, aby mohl i&nbsp;velkou loď přímo promyšleně překotit, naprosto zničit a&nbsp;potopit. A&nbsp;co víc, vorvaň to&nbsp;už&nbsp;dokázal.</span></p>
        <p class="chunk" data-nb-ref-number="12" data-nb-words="176" data-nb-chars="1057"><span class="idea" data-nb-ref-number="12" id="idea12" data-nb-words="176" data-nb-chars="1057">Především: Roku 1820 křižovala v&nbsp;Tichém oceáně loď Essex, které velel kapitán Pollard z&nbsp;Nantucketu. Jednou spatřila vodomety, spustila čluny a&nbsp;pronásledovala stádo vorvaňů. Netrvalo dlouho a&nbsp;několik velryb bylo poraněno, náhle však neobyčejně velký vorvaň na&nbsp;útěku před čluny vyrazil ze&nbsp;stáda a&nbsp;zaútočil přímo na&nbsp;loď. Vrazil čelem do&nbsp;lodního boku tak silně, že&nbsp;proražená loď ani ne&nbsp;„v deseti minutách“ byla zaplavena vodou a&nbsp;překotila se. Nenašlo se&nbsp;z&nbsp;ní jediné prkno. Část posádky se&nbsp;po&nbsp;velkých útrapách dostala na&nbsp;pevninu v&nbsp;svých člunech. Po&nbsp;návratu domů kapitán Pollard vyplul znovu do&nbsp;Tichého oceánu jako velitel jiné lodi, ale z&nbsp;vůle bohů opět ztroskotal na&nbsp;neznámých úskalích a&nbsp;útesech a&nbsp;jeho loď byla podruhé nadobro zničena. Kapitán se&nbsp;ihned zapřísáhl, že&nbsp;už&nbsp;nikdy nepůjde na&nbsp;moře, a&nbsp;opravdu se&nbsp;o&nbsp;to již nepokusil. Žije ještě dnes v&nbsp;Nantucketu. Mluvil jsem s&nbsp;Owenem Chacem, jenž byl prvním důstojníkem na&nbsp;Essexu, když došlo k&nbsp;tragédii; četl jsem jeho prosté a&nbsp;pravdivé vyprávění, hovořil jsem s&nbsp;jeho synem, a&nbsp;to jen několik mil od&nbsp;místa katastrofy.<sup id="fnref:1"><a href="#fn:1" class="footnote-ref" role="doc-noteref">1</a></sup></span></p>
        <p class="chunk" data-nb-ref-number="13" data-nb-words="37" data-nb-chars="230"><span class="idea" data-nb-ref-number="13" id="idea13" data-nb-words="37" data-nb-chars="230">Za&nbsp;druhé: Loď Union, rovněž z&nbsp;Nantucketu, úplně zmizela roku 1807 při podobném útoku u&nbsp;Azorských ostrovů, ale nikdy se&nbsp;mi&nbsp;nepodařilo sehnat podrobnosti o&nbsp;této katastrofě, ačkoli jsem od&nbsp;velrybářů občas o&nbsp;ní slyšel nahodilé zmínky.</span></p>
        <p class="chunk" data-nb-ref-number="14" data-nb-words="159" data-nb-chars="1065"><span class="idea" data-nb-ref-number="14" id="idea14" data-nb-words="159" data-nb-chars="1065">Za&nbsp;třetí: Před osmnácti nebo dvaceti lety obědval náhodou komodor J…, velící tehdy americké korvetě první třídy, se&nbsp;společností velrybářských kapitánů na&nbsp;nantucketské lodi v&nbsp;přístavu Oahu na&nbsp;ostrovech Sandwichských. Mluvilo se&nbsp;o&nbsp;velrybách. Komodor ráčil projevit nedůvěru, pokud jde o&nbsp;úžasnou sílu, kterou jim přisuzovali přítomní páni odborníci. Například rozhodně vylučoval, že&nbsp;by&nbsp;kterákoli velryba mohla jeho statnou korvetu zasáhnout tak, aby do&nbsp;ní&nbsp;vnikl třeba jen náprstek vody. Nu&nbsp;dobrá, ale pokračování teprve přijde. Za&nbsp;několik týdnů vyplul komodor se&nbsp;svou nezničitelnou lodí do&nbsp;Valparaisa. Na&nbsp;cestě ho&nbsp;zastavil statný vorvaň, který si&nbsp;s&nbsp;ním chtěl na&nbsp;chviličku důvěrně pohovořit. To&nbsp;pohovoření způsobilo v&nbsp;komodorově korvetě takovou trhlinu, že&nbsp;musel se&nbsp;všemi pumpami v&nbsp;činnosti zamířit rovnou do&nbsp;nejbližšího přístavu, aby tam korvetu obrátili kýlem vzhůru a&nbsp;opravili. Nejsem pověrčivý, ale komodorovo setkání s&nbsp;vorvaněm považuji za&nbsp;dílo Prozřetelnosti. Nebyl Saul z&nbsp;Tarsu obrácen na&nbsp;víru podobným úlekem? Říkám vám, vorvaň si&nbsp;nedá líbit žádné hloupé žerty.</span></p>
        <p class="chunk" data-nb-ref-number="15" data-nb-words="35" data-nb-chars="271"><span class="idea" data-nb-ref-number="15" id="idea15" data-nb-words="35" data-nb-chars="271">Teď vás upozorním na&nbsp;drobnou zajímavost v&nbsp;Langsdorffových Cestách, pro autora zvlášť významnou. Podotýkám, že&nbsp;Langsdorff byl přidělen k&nbsp;pověstné výzkumné výpravě ruského admirála Krusensterna na&nbsp;počátku našeho století. Kapitán Langsdorff začíná kapitolu sedmnáctou takto:</span></p>
        <p class="chunk" data-nb-ref-number="16" data-nb-words="177" data-nb-chars="1063"><span class="idea" data-nb-ref-number="16" id="idea16" data-nb-words="177" data-nb-chars="1063">„Třináctého května byla naše loď připravena k&nbsp;odplutí a&nbsp;příštího dne jsme už&nbsp;byli na&nbsp;širém moři na&nbsp;cestě do&nbsp;Ochotska. Počasí bylo velmi jasné a&nbsp;pěkné, ale tak nesnesitelně chladné, že&nbsp;jsme museli obléci kožichy. Po&nbsp;několik dní jsme měli velmi slabý vítr a&nbsp;teprve devatenáctého se&nbsp;zvedla prudká vichřice ze&nbsp;severozápadu. Ne­obyčejně mohutná velryba, jejíž trup byl větší než sama loď, ležela téměř na&nbsp;hladině vodní, ale nikdo na&nbsp;palubě ji&nbsp;nezpozoroval až&nbsp;do&nbsp;té&nbsp;chvíle, kdy loď, plující plnými plachtami, byla téměř u&nbsp;ní, takže nebylo možno zabránit srážce. Takto jsme se&nbsp;octli v&nbsp;hrozivém nebezpečí, poněvadž ten obrovský tvor zvedl hřbet a&nbsp;vyzvedl loď aspoň tři stopy nad vodu. Stožáry se&nbsp;zakymácely a&nbsp;plachty docela spadly a&nbsp;my, kteří jsme byli dole, vyběhli jsme ihned všichni na&nbsp;palubu v&nbsp;domnění, že&nbsp;jsme najeli na&nbsp;skalisko. Místo toho jsme viděli, jak se&nbsp;ten netvor od&nbsp;nás vzdaluje nadmíru důstojně a&nbsp;velebně. Kapitán D’Wolf poslal ihned mužstvo k&nbsp;pumpám, aby zjistil, zda loď při nárazu nebyla poškozena. Shledali jsme, že&nbsp;naštěstí vyvázla úplně bez pohromy.“</span></p>
        <p class="chunk" data-nb-ref-number="17" data-nb-words="77" data-nb-chars="476"><span class="idea" data-nb-ref-number="17" id="idea17" data-nb-words="77" data-nb-chars="476">Kapitán D’Wolf, o&nbsp;němž je&nbsp;tu&nbsp;zmínka, že&nbsp;byl velitelem této lodi, pochází z&nbsp;Nové Anglie a&nbsp;po dlouhém životě námořního kapitána, plném neobyčejných dobrodružství, žije nyní ve&nbsp;vesnici Dorchester u&nbsp;Bostonu. Mám čest být jeho synovcem. Vyptával jsem se&nbsp;ho&nbsp;zvlášť podrobně na&nbsp;citované místo v&nbsp;Langsdorffovi. Potvrzuje každé slovo. Loď však nebyla nijak velká; bylo to&nbsp;ruské plavidlo, postavené na&nbsp;sibiřském pobřeží, a&nbsp;můj strýc je&nbsp;koupil, když prodal loď, v&nbsp;které připlul z&nbsp;domova.</span></p>
        <p class="chunk" data-nb-ref-number="18" data-nb-words="46" data-nb-chars="294"><span class="idea" data-nb-ref-number="18" id="idea18" data-nb-words="46" data-nb-chars="294">V&nbsp;oné veskrze mužné knize starodávných dobrodružství, kde je&nbsp;rovněž plno poctivých divů&nbsp;– v&nbsp;knize Lionela Wafera, jednoho ze&nbsp;starých přátel dávného Dampiera&nbsp;– našel jsem událost tolik podobnou příhodě Langsdorffově, že&nbsp;si&nbsp;nemohu odepřít, abych ji&nbsp;zde neuvedl na&nbsp;dotvrzení, je-li ho&nbsp;vůbec třeba.</span></p>
        <p class="chunk" data-nb-ref-number="19" data-nb-words="164" data-nb-chars="1011"><span class="idea" data-nb-ref-number="19" id="idea19" data-nb-words="164" data-nb-chars="1011">Lionel zřejmě plul k&nbsp;„John Ferdinando“, jak on&nbsp;nazývá nynější ostrovy Juan Fernandez. „Na cestě tam,“ praví, „když jsme byli asi sto padesát mil od&nbsp;americké pevniny, pocítila naše loď kolem čtvrté hodiny ranní hrozný náraz, který uvedl mužstvo do&nbsp;takového zděšení, že&nbsp;nevěděli, kde jim hlava stojí, a&nbsp;všichni se&nbsp;připravovali na&nbsp;smrt. A&nbsp;opravdu, rána byla tak náhlá a&nbsp;prudká, že&nbsp;jsme měli za&nbsp;jisté, že&nbsp;loď narazila na&nbsp;skálu. Když jsme se&nbsp;trochu vzpamatovali z&nbsp;úžasu, spustili jsme olovnici, ale nedosáhli jsme dna. Prudkost nárazu způsobila, že&nbsp;děla poskočila na&nbsp;svých lafetách a&nbsp;několik mužů vypadlo z&nbsp;visutých lůžek. Kapitán Davis, jenž ležel s&nbsp;pistolí pod hlavou, byl vymrštěn ze&nbsp;své kajuty!“ Lionel potom přičítá náraz na&nbsp;vrub zemětřesení a&nbsp;svou domněnku zdůvodňuje tím, že&nbsp;asi v&nbsp;touž dobu velké zemětřesení skutečně způsobilo těžké pohromy podél španělského pobřeží. Ale nedivil bych se, kdyby v&nbsp;temnu oné časné ranní hodiny náraz způsobila přece jen nespatřená velryba, která zespodu kolmo udeřila do&nbsp;kýlu.</span></p>
        <p class="chunk" data-nb-ref-number="20" data-nb-words="190" data-nb-chars="1199"><span class="idea" data-nb-ref-number="20" id="idea20" data-nb-words="190" data-nb-chars="1199">Porůznu jsem seznal a&nbsp;mohl bych uvést ještě další případy svědčící o&nbsp;velké síle a&nbsp;občasné zlomyslnosti vorvaně. Víme, že&nbsp;víc než jednou nejen zahnal útočící čluny až&nbsp;k&nbsp;jejich lodím, ale pronásledoval i&nbsp;samu loď a&nbsp;dlouho odolával všem kopím, která na&nbsp;něho z&nbsp;paluby vrhali. Takovou příhodu může vyprávět anglická loď Pusie Hall. Pokud jde o&nbsp;sílu vorvaně, byly prosím případy, kdy přitáhli lana harpun zabodnutých do&nbsp;prchajícího vorvaně na&nbsp;klidném moři na&nbsp;loď a&nbsp;zajistili; velryba vlekla celou loď za&nbsp;sebou, jako kůň táhne káru! Rovněž lovci často zpozorovali, že&nbsp;dopřeje-li se&nbsp;zasaženému vorvani, aby se&nbsp;vzpamatoval, potom jedná ani ne&nbsp;tak ve&nbsp;slepé zuřivosti, jako spíše s&nbsp;pevným, rozvážným úmyslem zničit své pronásledovatele. Jeho povahu také výmluvně charakterizuje to, že&nbsp;při napadení často otevře tlamu a&nbsp;nechá ji&nbsp;po&nbsp;několik minut hrozivě otevřenou. Musím se&nbsp;však omezit už&nbsp;jen na&nbsp;jeden závěrečný obraz, pozoruhodný a&nbsp;velmi významný, při němž jistě uznáte, že&nbsp;nejpodivuhodnější událost v&nbsp;této knize je&nbsp;nejen potvrzena jasnými fakty z&nbsp;přítomnosti, ale že&nbsp;tyto divy (jako všechny divy) jsou pouhým opakováním divů starých, takže lze pomilionté skončit Šalomounovým: Opravdu, nic nového pod sluncem.</span></p>
        <p class="chunk" data-nb-ref-number="21" data-nb-words="61" data-nb-chars="385"><span class="idea" data-nb-ref-number="21" id="idea21" data-nb-words="61" data-nb-chars="385">V&nbsp;šestém století po&nbsp;Kristu, když Justinián byl císařem a&nbsp;Belisar vojevůdcem, žil v&nbsp;Cařihradě křesťan Procopius, městský úředník. Jak je&nbsp;mnohým známo, psal dějiny své doby, dílo v&nbsp;každém směru neobyčejně cenné. Nejlepší autority ho&nbsp;vždy pokládaly za&nbsp;dějepisce svrchovaně spolehlivého, který nenadsazuje&nbsp;– až&nbsp;na&nbsp;několik detailů, jež se&nbsp;však nijak netýkají toho, o&nbsp;čem se&nbsp;teď bude mluvit.</span></p>
        <p class="chunk" data-nb-ref-number="22" data-nb-words="192" data-nb-chars="1181"><span class="idea" data-nb-ref-number="22" id="idea22" data-nb-words="192" data-nb-chars="1181">Nuže, v&nbsp;těchto svých dějinách se&nbsp;Procopius zmiňuje, že&nbsp;za&nbsp;jeho prefektury v&nbsp;Cařihradě byla v&nbsp;sousední Propontidě neboli v&nbsp;moři Marmarském chycena velká mořská obluda, která čas od&nbsp;času ničila lodi v&nbsp;oněch vodách déle než padesát let. Událost, která je&nbsp;takto zapsána ve&nbsp;věrohodných dějinách, nemůže prostě být popřena. A&nbsp;ani není proč ji&nbsp;popírat. Není uvedeno, ke&nbsp;kterému druhu ta&nbsp;mořská obluda patřila. Ale poněvadž ničila lodi, a&nbsp;také z&nbsp;ještě jiných důvodů, byla to&nbsp;jistě velryba a&nbsp;vážně se&nbsp;kloním k&nbsp;domněnce, že&nbsp;to&nbsp;byl právě vorvaň. Povím vám proč. Dlouho jsem se&nbsp;domníval, že&nbsp;vorvaň je&nbsp;odjakživa ve&nbsp;Středozemním moři a&nbsp;v&nbsp;hlubokých vodách s&nbsp;ním spojených naprosto neznámý. I&nbsp;teď jsem si&nbsp;jist, že&nbsp;za&nbsp;nynějšího uspořádání světa tato moře nejsou a&nbsp;snad nikdy nebudou shromaždištěm obvyklých velrybích stád. Ale další bádání mě&nbsp;nedávno přesvědčila o&nbsp;tom, že&nbsp;v&nbsp;moderní době se&nbsp;v&nbsp;ojedinělých případech vorvaň vyskytl i&nbsp;ve Středozemním moři. Vím z&nbsp;důvěryhodných pramenů, že&nbsp;na&nbsp;berberském pobřeží našel komodor Davis z&nbsp;britského námořnictva kostru vorvaně. Válečná loď dokáže snadno proplout Dardanelami, proto by&nbsp;i&nbsp;vorvaň mohl touž cestou proniknout ze&nbsp;Středozemního moře do&nbsp;Propontidy.</span></p>
        <p class="chunk" data-nb-ref-number="23" data-nb-words="77" data-nb-chars="505"><span class="idea" data-nb-ref-number="23" id="idea23" data-nb-words="77" data-nb-chars="505">Pokud jsem mohl zjistit, v&nbsp;Propontidě se&nbsp;nevyskytuje zvláštní látka zvaná plankton, potrava velryby grónské. Ale všechno nasvědčuje tomu, že&nbsp;potrava vorvaně&nbsp;– plotice nebo sépie&nbsp;– skrývá se&nbsp;na&nbsp;dně toho moře, poněvadž na&nbsp;jeho hladině byli nalezeni velcí tvorové toho druhu, i&nbsp;když ne&nbsp;největší. Spojíte-li správně tyto údaje a&nbsp;uvažujete-li o&nbsp;nich trochu, určitě shledáte, že&nbsp;podle lidského rozumu Procopiova mořská obluda, která půl století potápěla lodi římského císaře, byl se&nbsp;vší pravděpodobností vorvaň.</span></p>
        <p class="chunk" data-nb-ref-number="24" data-nb-words="75" data-nb-chars="472"><span class="idea" data-nb-ref-number="24" id="idea24" data-nb-words="75" data-nb-chars="472">Dále uvádím Chaceovy myšlenky ve&nbsp;chvílích, kdy již opustil loď a&nbsp;seděl za&nbsp;temné noci v&nbsp;nekrytém člunu, téměř bez naděje, že&nbsp;dosáhne nějakého pohostinného břehu: „Tmavý oceán a&nbsp;vzedmuté vlny, to&nbsp;nebylo nic. Strach, že&nbsp;budeme pohlceni nějakou hroznou bouří nebo vrženi na&nbsp;skryté skály, spolu s&nbsp;obvyklými obavami jiného původu, ty&nbsp;byly sotva hodny jediného pomyšlení. Truchlivý vrak a&nbsp;hrozný vzhled vorvaně a&nbsp;jeho mstivost zcela upoutaly mé&nbsp;myšlenky, než konečně nastal den.“</span></p>
        <p class="chunk" data-nb-ref-number="25" data-nb-words="14" data-nb-chars="83"><span class="idea" data-nb-ref-number="25" id="idea25" data-nb-words="14" data-nb-chars="83">Na&nbsp;jiném místě, str. 45, mluví Chace o&nbsp;„tajemném a&nbsp;smrtonosném útoku toho zvířete“.</span></p>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="26" data-nb-words="139" data-nb-chars="850"><span class="idea" data-nb-ref-number="26" id="idea26" data-nb-words="139" data-nb-chars="850"><p>Zde jsou výňatky z&nbsp;Chaceova vyprávění: „Všechny okolnosti jako by&nbsp;potvrzovaly můj úsudek, že&nbsp;její počínání naprosto nebylo jen náhodné. Velryba podnikla dva samostatné útoky na&nbsp;loď rychle za&nbsp;sebou a&nbsp;oba útoky, soudě podle jejich směru, byly vypočítány, aby nám způsobily největší škody, neboť plula zpředu, a&nbsp;tak využila k&nbsp;nárazu spojené rychlosti obou těles. K&nbsp;tomu bylo třeba přesného manévrování. Velryba vypadala velmi hrozivě a&nbsp;dávala najevo zlost a&nbsp;zuřivost. Vyrazila přímo ze&nbsp;skupiny, do&nbsp;které jsme právě vnikli. Zasáhli jsme tři její společnice a&nbsp;zdálo se, že&nbsp;jejich utrpení ji&nbsp;dohnalo k&nbsp;pomstě.“&nbsp;– Dále: „Buď jak buď, uvážíme-li všechny okolnosti, vše, co&nbsp;se&nbsp;mi&nbsp;odehrávalo před očima a&nbsp;co na&nbsp;mne působilo dojmem rozvážného a&nbsp;vypočítaného útoku (na mnohé dojmy si&nbsp;teď ani nevzpomenu), utvrzuje mě&nbsp;to&nbsp;v&nbsp;názoru, že&nbsp;moje mínění bylo správné.“ <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_055.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>