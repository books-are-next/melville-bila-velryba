<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXXIII.VRCHNÍ HARPUNÁŘ">
    <meta name="apple-mobile-web-app-capable" content="yes">
    <title>XXXIII.VRCHNÍ HARPUNÁŘ • Bílá velryba</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./bila_velryba_041.html">
    <link rel="next" href="./bila_velryba_043.html">
    <meta name="nb-order" content="41">
    <link rel="self" href="bila_velryba_042.html">
    <meta name="nb-identifier" content="melville-bila-velryba-f4b8411">
    <meta name="nb-role" content="chapter">
  </head>
  <body data-nb-words="789" data-nb-chars="5152" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_041.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="22"><span class="idea" data-nb-ref-number="1" id="idea1" data-nb-words="2" data-nb-chars="22">XXXIII.VRCHNÍ HARPUNÁŘ</span></h1>
        <p class="chunk" data-nb-ref-number="2" data-nb-words="37" data-nb-chars="241"><span class="idea" data-nb-ref-number="2" id="idea2" data-nb-words="37" data-nb-chars="241">Pokud jde o&nbsp;důstojníky velrybářské lodi, zdá se, že&nbsp;tady je&nbsp;vhodné místo, abych popsal drobnou zvláštnost domácího zřízení na&nbsp;palubě, jež vznikla z&nbsp;harpunářské třídy důstojníků, třídy ovšem neznámé u&nbsp;jiného loďstva než u&nbsp;velrybářské flotily.</span></p>
        <p class="chunk" data-nb-ref-number="3" data-nb-words="189" data-nb-chars="1274"><span class="idea" data-nb-ref-number="3" id="idea3" data-nb-words="189" data-nb-chars="1274">Velká důležitost povolání harpunářského je&nbsp;prokázána tím, že&nbsp;už&nbsp;víc než před dvěma sty lety staří holandští velrybáři nesvěřovali velení nad velrybářskou lodí pouze osobě nazývané teď kapitán, nýbrž rozdělili je&nbsp;mezi kapitána a&nbsp;důstojníka zvaného specksynder. Znamená to&nbsp;doslova kráječ tuku, avšak v&nbsp;praxi začal během času tuto práci zastávat vrchní harpunář. V&nbsp;oněch dobách byla kapitánova autorita omezena na&nbsp;řízení plavby a&nbsp;celkovou správu lodi; nad lovem velryb a&nbsp;nade vším, co&nbsp;k&nbsp;tomu patří, měl svrchovanou moc vrchní harpunář. Angličtí rybáři lovící kolem Grónska dosud uchovávají tuto starou holandskou hodnost pod zkomoleným názvem specksioneer; její dřívější důstojnost však je&nbsp;žalostně omezena. Dnes je&nbsp;specksioneer prostě nejstarší harpunář, a&nbsp;je tedy pouze jedním z&nbsp;nižších kapitánových podřízených. Poněvadž však na&nbsp;řádném vykonávání povinností harpunářů záleží do&nbsp;značné míry úspěch velrybářské výpravy a&nbsp;protože v&nbsp;americkém velrybářství je&nbsp;harpunář nejen důležitou osobou v&nbsp;člunu, nýbrž za&nbsp;jistých okolností (noční hlídky na&nbsp;velrybářských lovištích) má&nbsp;v&nbsp;rukou velení na&nbsp;lodi, vyžaduje hlavní zásada námořní diplomacie, aby žil odděleně od&nbsp;mužstva a&nbsp;byl od&nbsp;nich nějak odlišen jako nadřízený odborník, i&nbsp;když ho&nbsp;po&nbsp;stránce společenské považují za&nbsp;sobě rovného.</span></p>
        <p class="chunk" data-nb-ref-number="4" data-nb-words="56" data-nb-chars="359"><span class="idea" data-nb-ref-number="4" id="idea4" data-nb-words="56" data-nb-chars="359">Hlavní rozdíl mezi důstojníkem a&nbsp;prostým námořníkem je&nbsp;tento: důstojník bydlí na&nbsp;zádi, mužstvo na&nbsp;přídi. Proto jsou na&nbsp;velrybářských i&nbsp;na obchodních lodích důstojníci ubytováni vedle kapitána, a&nbsp;tedy také na&nbsp;většině amerických velrybářských lodí jsou harpunáři ubytováni na&nbsp;zádi. To&nbsp;znamená, že&nbsp;jedí v&nbsp;kapitánově kajutě a&nbsp;spí v&nbsp;místnosti nepřímo s&nbsp;ní spojené.</span></p>
        <p class="chunk" data-nb-ref-number="5" data-nb-words="147" data-nb-chars="959"><span class="idea" data-nb-ref-number="5" id="idea5" data-nb-words="147" data-nb-chars="959">Údobí velrybářské výpravy na&nbsp;jih je&nbsp;dlouhé (dosud nejdelší ze&nbsp;všech plaveb, dnes nebo kdykoli jindy lidmi podnikaných), výprava bývá ohrožena zvláštními nebezpečími. Na&nbsp;jejím zdaru má&nbsp;zájem celá posádka, z&nbsp;níž všichni, nadřízení i&nbsp;podřízení, jsou, pokud jde o&nbsp;výdělek, odkázáni ne&nbsp;na&nbsp;pevné mzdy, nýbrž na&nbsp;společné štěstí i&nbsp;na společnou bdělost, neohroženost a&nbsp;pracovitost. Ačkoli to&nbsp;všechno v&nbsp;některých případech vede k&nbsp;uvolnění disciplíny ve&nbsp;srovnání s&nbsp;obchodním loďstvem, a&nbsp;třeba tito velrybáři v&nbsp;některých primitivních případech žijí družně jako stará mezopotamská rodina, přece aspoň vnější formy na&nbsp;zádi úzkostlivě zachovávají, málokdy je&nbsp;podstatně uvolní a&nbsp;nikdy zcela neopustí. Opravdu, na&nbsp;mnohé nantucketské lodi vidíte, jak si&nbsp;kapitán vykračuje po&nbsp;velitelské palubě s&nbsp;hrdou vznešeností, s&nbsp;jakou se&nbsp;nesetkáte v&nbsp;žádném válečném loďstvu, a&nbsp;vynucuje si&nbsp;skoro takové okázalé pocty, jako by&nbsp;měl na&nbsp;sobě vladařský purpur, a&nbsp;ne ošumělý oblek z&nbsp;hrubého sukna.</span></p>
        <p class="chunk" data-nb-ref-number="6" data-nb-words="74" data-nb-chars="500"><span class="idea" data-nb-ref-number="6" id="idea6" data-nb-words="74" data-nb-chars="500">Těžkomyslný kapitán Pequody byl ovšem ze&nbsp;všech lidí nejméně náchylný k&nbsp;takovéto mělké domýšlivosti a&nbsp;jediná pocta, kterou kdy vymáhal, byla samozřejmá a&nbsp;okamžitá poslušnost. Od&nbsp;žádného námořníka nežádal, aby si&nbsp;zul boty, než vstoupí na&nbsp;zvýšenou zadní palubu; a&nbsp;třebaže v&nbsp;některých výjimečných chvílích, které později podrobně vylíčím, mluvil na&nbsp;své lidi nezvyklým způsobem, ať&nbsp;už&nbsp;blahosklonně, in&nbsp;tenore nebo jinak, přece ani kapitán Achab nijak neopomíjel suverénní způsoby a&nbsp;zvyky námořního života.</span></p>
        <p class="chunk" data-nb-ref-number="7" data-nb-words="216" data-nb-chars="1390"><span class="idea" data-nb-ref-number="7" id="idea7" data-nb-words="216" data-nb-chars="1390">Rovněž snad nesmí nakonec ujít naší pozornosti, že&nbsp;se&nbsp;za&nbsp;těmito ustálenými zvyklostmi někdy schovával on&nbsp;sám a&nbsp;že jich občas používal pro jiné a&nbsp;soukromější cíle, než k&nbsp;jakým byly právem určeny. Jeho nepochybný rozumový despotismus, který by&nbsp;se&nbsp;jinak značnější měrou neprojevil, nabýval těmito zvyklostmi tvaru a&nbsp;měnil se&nbsp;v&nbsp;samovládu nesnášející odporu. I&nbsp;kdyby člověk intelektuálně sebevíc převyšoval ostatní lidi, nikdy nemůže získat skutečnou nadvládu nad nimi a&nbsp;uplatnit ji, nepoužije-li k&nbsp;tomu nějakých vnějších úskoků a&nbsp;klamů, které samy o&nbsp;sobě jsou vždy více méně bídné a&nbsp;nízké. Právě toto bude pravé vladaře z&nbsp;boží milosti vždycky oddalovat od&nbsp;lidského hemžení, a&nbsp;nejvyšších poct, které tento svět může poskytnout, se&nbsp;dostane spíše lidem, kteří jsou ve&nbsp;srovnání s&nbsp;hrstkou skrytých nečinných vyvolenců nekonečně horší, než lidem, kteří neklamně vynikají nad úroveň davu. Tak velká síla je&nbsp;skryta v&nbsp;těchto maličkostech, když se&nbsp;o&nbsp;to přičiní nejpůsobivější politické pověry, že&nbsp;v&nbsp;některých královských případech obdařily mocí&nbsp;– idiotskou blbost. Když však okrouhlá koruna nesmírné říše objímá imperátorský mozek jako u&nbsp;cara Mikuláše, tehdy se&nbsp;plebejské davy plazí před mocí ohromně soustředěnou. Spisovatel tragédie, který by&nbsp;líčil lidskou nezkrotnost v&nbsp;plném rozmachu a&nbsp;síle, nikdy nezapomene naznačit to, o&nbsp;čem jsme se&nbsp;právě zmínili&nbsp;– pro jeho umění je&nbsp;to&nbsp;ostatně věc velmi důležitá.</span></p>
        <p class="chunk" data-nb-ref-number="8" data-nb-words="68" data-nb-chars="407"><span class="idea" data-nb-ref-number="8" id="idea8" data-nb-words="68" data-nb-chars="407">Ale Achaba, svého kapitána, stále vidím před sebou v&nbsp;celé jeho nantucketské drsnosti a&nbsp;tvrdosti. A&nbsp;v&nbsp;této odbočce o&nbsp;vladařích a&nbsp;králích nesmím zatajit, že&nbsp;jsem přišel do&nbsp;styku jen s&nbsp;ním, s&nbsp;chudákem starým velrybářem, a&nbsp;proto jsou mi&nbsp;odepřeny všechny vnější majestátní cetky a&nbsp;baldachýny. Ach, Achabe! Co&nbsp;bude v&nbsp;tobě velkého, musí být strženo z&nbsp;oblohy, vyneseno z&nbsp;hlubin nebo vykouzleno z&nbsp;nehmotného vzduchu!</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bila_velryba_043.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>