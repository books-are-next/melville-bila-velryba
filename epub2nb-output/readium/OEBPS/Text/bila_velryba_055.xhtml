<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>bila_velryba-51</title>
		<link href="../Styles/bila_velry_idstyles.css" rel="stylesheet" type="text/css"/>
	</head>
	<body id="bila_velryba" xml:lang="cs-CZ">
		<div>
			<p id="toc_marker-48" class="MLP-uroven2-kapitola">XLVI.<br/>DOHADY</p>
			<p class="MLP-text-bez1radku">Ačkoli Achab, sžíraný žhavým ohněm svého záměru, měl při všech myšlenkách a&#160;činech neustále na zřeteli konečné polapení Moby Dicka, ačkoli byl zřejmě ochoten obětovat této jediné vášni všechny pozemské zájmy, přece se mohlo stát, že byl povahou a&#160;dlouhým zvykem natolik srostlý s&#160;velrybářským řemeslem, že se nedovedl zcela vzdát vedlejšího cíle plavby. Nebo aspoň, bylo-li tomu jinak, nechyběly tu jiné pohnutky, které naň měly větší vliv. Zašli bychom asi příliš daleko, kdybychom při zmínce o&#160;jeho monománii i&#160;jen naznačili, že se mstivá nenávist k&#160;bílé velrybě snad mohla do jisté míry vztahovat na všechny vorvaně, a&#160;tudíž čím více těchto oblud zabije, tím že je pravděpodobnější, že každá příští velryba, s&#160;níž se utká, bude ta nenáviděná, kterou pronásleduje. Takové domněnce můžete odporovat, ale zůstávají tu další úvahy, jež ho přece jen mohly ovlivňovat, ač se snad přímo nesrovnávaly s&#160;divokostí jeho hlavní vášně.</p>
			<p class="MLP-text">Aby Achab dosáhl svého cíle, musí použít nástrojů, a&#160;ze všech nástrojů používaných k&#160;temným účelům jsou právě lidé nejméně spolehliví. Achab například věděl, že i&#160;když ovládá Starbucka sebevíc svým magnetismem, přece tento vliv nezasáhne celou jeho duchovní bytost, stejně jako pouhá převaha tělesná ještě nezahrnuje nadvládu duševní. K&#160;čisté duchovnosti má totiž intelekt jen jakýsi vztah tělesný. Starbuckovo tělo a&#160;Starbuckova ovládnutá vůle patřily Achabovi jen tak dlouho, dokud Achab přidržoval svůj magnet Starbuckovi u&#160;mozku; přesto však kapitán věděl, že i&#160;tehdy se první důstojník v&#160;hloubi duše hrozí jeho plánu, a&#160;kdyby mohl, s&#160;radostí by se z&#160;něho vyvlekl nebo jej dokonce zmařil. Možná také, že uplyne ještě mnoho času, než bude bílá velryba spatřena. V&#160;tomto dlouhém mezidobí se může Starbuck postavit v&#160;čelo otevřeným výbuchům vzpoury proti vedení kapitána Achaba, nebudou-li na něho působit obvyklé vlivy, přiměřené účelu a&#160;okolnostem. Nejen to, ale důmyslnost Achabova šílenství, pokud šlo o&#160;Moby Dicka, neprojevovala se ničím jasněji než právě neobyčejnou vnímavostí a&#160;chytrostí, s&#160;níž vytušil, že lov musí být prozatím nějak zbaven té zvláštní fantastické bezbožnosti, která ho obklopovala. Celou hrůzu výpravy bylo třeba zahalit temným závojem (poněvadž jen u&#160;málo lidí odvaha dovede odolávat ustavičnému přemítání, není-li přerušováno činností), a&#160;když důstojníci a&#160;mužstvo stojí na dlouhých nočních hlídkách, musí myslit na něco bližšího, než je Moby Dick. Nechť divošská posádka uvítala sebedychtivěji a&#160;sebebouřlivěji oznámení o&#160;jeho záměru, přece všichni námořníci všech oborů jsou více méně vrtkaví a&#160;nespolehliví&#160;– žijí venku v&#160;měnlivém počasí a&#160;nadýchají se jeho nestálosti&#160;– a&#160;zůstávají-li ve službě pro nějaký vzdálený cíl, pro jehož dosažení se zatím nedá nic dělat, i&#160;když nakonec slibuje vášnivé vzrušení&#160;– je nade vše nutné, aby prozatím měli jiné zájmy a&#160;jiné práce, které by je udržely v&#160;zdravé pohotovosti k&#160;závěrečnému prudkému útoku.</p>
			<p class="MLP-text">Achab nezapomínal ani na jinou věc. Ve chvíli velkého vzrušení lidé odhazují všechny nízké pohnutky, ale takové chvíle jsou pomíjivé. Tuctový člověk je od přirozenosti chamtivý, říkal si Achab. I&#160;když připustíme, že bílá velryba plně vzrušuje srdce mé divošské posádky, a&#160;dráždíc jejich divokost, probouzí v&#160;nich i&#160;jistou velkodušnost potulných rytířů, přece jen, když se námořníci z&#160;této šlechetnosti pouštějí za Moby Dickem, musí mít také potravu pro své všední, denní choutky. Vždyť ani urození a&#160;vznešení křižáčtí rytíři za starých dob nebyli ochotni projet dva tisíce mil, aby bojovali o&#160;Svatý hrob, kdyby cestou nebyli mohli loupit, krást nebo si jinak bohabojně přivydělávat. Kdyby byli přísně přidržováni jen k&#160;svému konečnému a&#160;romantickému úkolu, příliš mnoho by se jich bylo od onoho konečného romantického úkolu s&#160;odporem odvrátilo. Nepřipravím tyto muže&#160;– uvažoval Achab&#160;– o&#160;všechnu naději na peníze, ano, na hotové peníze. Nyní snad penězi pohrdají; ale až uplyne několik měsíců a&#160;jim se nedostane žádné naděje na zisk, vzbouří se v&#160;nich najednou spící hlad po penězích, a&#160;to by byl Achabův konec.</p>
			<p class="MLP-text">Kromě toho nechyběl ani jiný důvod k&#160;opatrnosti, týkající se spíš Achaba samého. Patrně v&#160;prudkém vzkypění a&#160;snad i&#160;trochu předčasně prozradil Achab hlavní, ale soukromý cíl výpravy <span class="char-style-override-4">Pequody</span> a&#160;nyní si byl plně vědom, že se tím nepřímo vystavil nevývratnému obvinění, že se bezprávně zmocnil lodi, a&#160;kdyby se jeho posádce zachtělo, mohla mu plným právem a&#160;zcela beztrestně, a&#160;to z&#160;hlediska mravního i&#160;zákonného, odepřít další poslušnost, ba dokonce jej i&#160;násilím zbavit velení. Achab se ovšem musel mít na pozoru, aby nebyl ani v&#160;nejmenším nařčen z&#160;uchvácení moci, a&#160;bedlivě se chránit před možnými následky, kdyby takový utajovaný dojem šíře pronikal. Takovou ochranu mu mohla poskytnout jen převaha vlastního mozku, srdce a&#160;ruky, podepřená bdělou a&#160;přesně počítající pozorností ke každému sebemenšímu povětrnostnímu vlivu, kterému by mohlo jeho mužstvo podléhat.</p>
			<p class="MLP-text">Ze všech těchto důvodů a&#160;snad ještě z&#160;jiných, které jsou příliš analytické, abychom je tu obšírně vykládali, Achab jasně viděl, že se musí stále ještě horlivě věnovat původnímu účelu, za kterým <span class="char-style-override-4">Pequod</span> vyplula; musí nejen zachovávat všechny běžné zvyklosti, ale nadto ještě usilovně vzbuzovat dojem, že se svému povolání oddává vášnivě.</p>
			<p class="MLP-text">Buď jak buď, tehdy bylo často slyšet jeho hlas, jak volá na tři vrcholy stožárů a&#160;nabádá muže na hlídce, aby pozorovali bystře obzor a&#160;neopominuli hlásit ani delfína. Tato bdělost nezůstala dlouho bez odměny.</p>
		</div>
</body>
</html>