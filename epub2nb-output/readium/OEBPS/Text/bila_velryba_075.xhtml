<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>bila_velryba-71</title>
		<link href="../Styles/bila_velry_idstyles.css" rel="stylesheet" type="text/css"/>
	</head>
	<body id="bila_velryba" xml:lang="cs-CZ">
		<div>
			<p id="toc_marker-68" class="MLP-uroven2-kapitola">LXVI.<br/>MASAKR ŽRALOKŮ</p>
			<p class="MLP-text-bez1radku">Když rybáři na jihu přivlekou uloveného vorvaně po dlouhé a&#160;namáhavé práci pozdě na noc k&#160;lodi, nebývá zpravidla zvykem pustit se okamžitě do rozsekávání ryby. Tato práce je neobyčejně těžká, trvá dlouho a&#160;vyžaduje úsilí celé posádky. Proto bývá zvykem svinout všechny plachty, připoutat kormidlo na stranu závětrnou a&#160;nechat jen nezbytné stráže u&#160;kotev. Vždy dva a&#160;dva z&#160;posádky se po hodině vystřídají na palubě, aby dohlédli, zda je vše v&#160;pořádku.</p>
			<p class="MLP-text"><span>Ale někdy se toto uspořádání vůbec neosvědčuje, zvláště na lince v&#160;Tichém oceáně, poněvadž se kolem připoutané velryby shromáždí neslýchané množství žraloků, a&#160;kdyby je nechali v&#160;plné práci řekněme šest hodin, do rána by z&#160;velryby nezbylo o&#160;mnoho víc než kostra. V&#160;mnoha jiných částech oceánu, kde není takový nadbytek těchto ryb, lze občas jejich úžasnou žravost podstatně omezit tím, že se na ně útočí ostrými velrybářskými rýči, avšak toto opatření je v&#160;některých případech jen ještě vydráždí k&#160;zvýšené činnosti. Ale nebylo tomu tak tentokrát u&#160;žraloků kolem </span><span class="char-style-override-4">Pequody</span><span>; ačkoli nutno přiznat, že každý, kdo není zvyklý tomuto divadlu, mohl si oné noci při pohledu přes lodní zábradlí pomyslit, že celé moře kolem dokola je jediným obrovským sýrem a&#160;ti žraloci že se v&#160;něm hemží jako červi.</span></p>
			<p class="MLP-text">Když Stubb po večeři určil kotevní stráže a&#160;když se podle jeho rozkazu první dostavili na palubu Kvíkveg a&#160;jeden námořník z&#160;přídě, nastalo mezi žraloky nemalé vzrušení. Tato dvojice totiž okamžitě spustila na bok lodi lešení, jehož se užívá při dělení velryby; osvětlili zvířené moře v&#160;širokém okruhu třemi lucernami, píchali svými dlouhými velrybářskými rýči a&#160;tak neustále vraždili žraloky,<span class="char-style-override-7"><a id="footnote-1097-14-backlink" class="footnote-link" href="#footnote-1097-14">14</a></span> ponořujíce ostrou ocel hluboko do jejich lebek, které jsou podle všeho jedinou částí těla, kde mohou být smrtelně zasaženi. Ale ve zpěněném zmatku pomíchaných a&#160;lopotících se nepřátel muži nemohli vždycky zasáhnout svůj cíl, a&#160;tehdy se jen znovu ukazovalo, jak neuvěřitelně dravý je tento nepřítel. Žraloci zuřivě chňapali nejen po vnitřnostech svých druhů, ale ohýbali se jako pružné luky a&#160;rvali si vnitřnosti vlastní, až se zdálo, že jedna a&#160;táž tlama vnitřnosti znovu a&#160;znovu polyká a&#160;ze zející rány zase vytahuje. Ale to nebylo všechno. Bylo nebezpečné plést se mezi mrtvoly a&#160;duchy těchto tvorů. Jakási zvláštní rodová nebo panteistická životnost se skrývala v&#160;samých jejich kloubech a&#160;kostech i&#160;potom, když z&#160;nich vyprchalo to, čemu se říká individuální život. Jednoho zabitého žraloka vytáhli na palubu, aby z&#160;něho stáhli kůži; a&#160;byl by málem utrhl ruku chudákovi Kvíkvegovi, když se pokusil zavřít mrtvé čelisti jeho vražedné tlamy.</p>
			<p class="MLP-text">„Kvíkvegovi jedno, který bůh udělat žraloka,“ prohodil divoch, bolestivě zvedaje a&#160;spouštěje svou ruku, „ať bůh z&#160;Fidži nebo bůh z Nantucketu. Ale bůh, co dělal žraloka, on musí být jeden zatracený indián.“</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-1097-14" class="footnote-anchor" href="#footnote-1097-14-backlink">14</a>  <span class="Text-pozn--pod--arou-Char char-style-override-11">Velrybářský rýč, kterého se užívá při rozsekávání velryby, je vyroben z&#160;nejlepší oceli. Bývá velký jako rozevřená lidská ruka a&#160;celkovou formou se podobá zahradnímu nástroji, podle kterého dostal jméno. Toliko jeho strany jsou naprosto ploché a&#160;vrchní konec o&#160;hodně užší nežli dolní. Tento nástroj je vždy co nejvíce nabroušen a&#160;při práci bývá obtahován jako břit</span><span class="Text-pozn--pod--arou-Char char-style-override-11">va. Jeho násadou je rovná tyč dlouhá dvacet až třicet stop.</span></p>
					<p class="MLP-pozn-pod-carou"><span class="Text-pozn--pod--arou-Char char-style-override-11"></span></p>
				</div>
			</div>
		</div>
</body>
</html>