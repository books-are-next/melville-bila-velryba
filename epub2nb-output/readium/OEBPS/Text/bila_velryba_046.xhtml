<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>bila_velryba-42</title>
		<link href="../Styles/bila_velry_idstyles.css" rel="stylesheet" type="text/css"/>
	</head>
	<body id="bila_velryba" xml:lang="cs-CZ">
		<div>
			<p id="toc_marker-39" class="MLP-uroven2-kapitola">XXXVII.<br/>ZÁPAD SLUNCE</p>
			<p class="MLP-text-bez1radku--I---0-12"><span class="char-style-override-2">[</span>Kajuta, u&#160;oken na zádi; Achab sedí sám a&#160;zírá ven.<span class="char-style-override-2">]</span></p>
			<p class="MLP-text-bez1radku">Kudy pluji, všude za sebou nechávám bílou a&#160;bouřlivou stopu, bledé vody a&#160;ještě bledší tváře. Závistivé vlny z&#160;boku se vzdouvají, aby zakryly mé stopy, nechť si; já kráčím první. Tamhle, na okraji toho věčně přetékajícího poháru, vlahé vlny se rdí jako víno. Zlatá olovnice se spouští do modrých vod. Slunce&#160;– potápěč&#160;– zvolna klesá&#160;– zapadá; můj duch stoupá vzhůru; je unaven stoupáním do nekonečného vrchu. Je snad koruna, kterou nosím, příliš těžká&#160;– ta železná koruna lombardská? A&#160;přece září mnoha drahokamy; já, její nositel, nevidím její daleké záření, jen temně tuším, že nosím něco oslnivého, co uvádí v&#160;úžas. Je ze železa&#160;– to vím&#160;– ne ze zlata. Je také puklá&#160;– cítím to, nerovný okraj mě dře do krve; můj mozek jako by narážel na pevný kov, ano, mám ocelovou lebku. Ta nepotřebuje helmice v&#160;boji, kdy mozek je nejvíc ohrožen.</p>
			<p class="MLP-text">Cítím na čele suchý žár. Ach, bývaly doby, kdy mě východ slunce nádherně vzrušoval a&#160;západ zase uklidňoval. Už tomu tak není. Toto líbezné světlo mi už nedává úlevu; všecka líbeznost je pro mne mukou, poněvadž se už nedovedu radovat. Jsem obdařen vyšším chápáním, proto mi chybí nižší schopnost těšit se z&#160;něčeho. Jsem proklet nesmírně rafinovaně a&#160;zákeřně, zatracen uprostřed ráje! Dobrou noc&#160;– dobrou noc! <span class="char-style-override-4">(Mává rukou</span><span class="char-style-override-6" xml:lang="ar-SA"> a&#160;</span><span class="char-style-override-4">odchází od okna.)</span></p>
			<p class="MLP-text">Nebylo to tak nesnadné. Myslil jsem si, že najdu aspoň jednoho tvrdohlavce; ale mé jediné ozubené kolo zapadá znamenitě do všech jejich různých koleček a&#160;ona se točí. Nebo, chcete-li, všichni stojí přede mnou jako samá mraveniště střelného prachu a&#160;já jsem jejich zápalka. Ach, jak je to kruté! Aby druzí byli zapáleni, nutno sirku samu zničit. Ale čeho jsem se odvážil, to jsem chtěl; co jsem chtěl, to udělám! Myslí si, že jsem šílený&#160;– Starbuck si to myslí; ale já jsem posedlý, jsem šílený šílenec. Ta divoká šílenost, která se uklidní, jen aby porozuměla sama sobě! Podle proroctví mám být roztrhán. Ach ano, ztratil jsem tuto nohu. A&#160;já teď prorokuji, že roztrhám toho, kdo potrhal mne. Jsem tedy prorokem a&#160;vykonavatelem zároveň. To je víc, než čím jste kdy byli vy, velcí bohové. Směji se a&#160;vypískávám vás, vy hráči kriketu, vy pěstní zápasníci, vy hluší Burkové a&#160;zaslepení Bendigové! Neřeknu, jako říkají školáčkové velkým klackům z&#160;vyšší třídy&#160;– jdi si na někoho ze své třídy a&#160;nebij <span class="char-style-override-4">mne!</span> Ne, tys mě srazil k&#160;zemi, a&#160;já jsem zase vstal, ale <span class="char-style-override-4">tys</span> utekl a&#160;schoval se. Vylez ze své skrýše! Nemám dalekonosnou pušku, abych tě mohl zasáhnout. Pojď, Achab se ti zdvořile poroučí, pojď a&#160;zkus, svedeš-li něco se mnou! Nehneš mnou, porazil bys sám sebe. Stezka k&#160;mému vytčenému cíli je pokladena železnými kolejnicemi a&#160;můj duch je schopen po nich jet. Přes závratné propasti, prorvanými srdci hor, pod řečišti dravých proudů&#160;– neodvratně poletím vpřed! Železná dráha nezná překážek, železná dráha se neuhne!</p>
		</div>
</body>
</html>