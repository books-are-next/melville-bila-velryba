<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>bila_velryba-128</title>
		<link href="../Styles/bila_velry_idstyles.css" rel="stylesheet" type="text/css"/>
	</head>
	<body id="bila_velryba" xml:lang="cs-CZ">
		<div>
			<p id="toc_marker-125" class="MLP-uroven2-kapitola">CXXIII.<br/>MUŠKETA</p>
			<p class="MLP-text-bez1radku">Kormidelník, řídící <span class="char-style-override-4">Pequodu</span> držadlem z&#160;velrybí čelisti, byl jeho křečovitými pohyby za nejprudších nárazů tajfunu mnohokrát vržen na palubu, ačkoli bylo zajištěno výpomocnými lany&#160;– ale ta byla málo napjatá&#160;– poněvadž držadlo potřebovalo trochu volnosti k&#160;pohybu.</p>
			<p class="MLP-text">Za bouře tak prudké jako tato, kdy se loď ve vichřici zmítá jako pouhý korkový míček, nebývá zjevem nijak neobvyklým, že se jehly v&#160;kompasech občas točí kolem dokola. Tak tomu bylo i&#160;na <span class="char-style-override-4">Pequodě: </span>při každém nárazu mohl kormidelník pozorovat, s&#160;jakou závratnou rychlostí se jehly otáčejí na mapách. Je to podívaná, při které se sotva kdo ubrání jakémusi neobvyklému rozčilení.</p>
			<p class="MLP-text">Několik hodin po půlnoci se tajfun natolik uklidnil, že po velké námaze Starbuckově a&#160;Stubbově&#160;– jeden pracoval na přídi a&#160;druhý na zádi&#160;– byly roztrhané zbytky kosatky a&#160;plachet z&#160;předního a&#160;hlavního stožáru odříznuty od ráhen a&#160;vířivě se nesly ke straně návětrné jako peří albatrosa, které často odletuje do větru, když se pták zmítaný bouří udržuje ve vzduchu.</p>
			<p class="MLP-text">Námořníci připevnili a&#160;skasali tři nové náhradní plachty a&#160;dále nazad upevnili počasovou vratiplachtu, takže loď brzo brázdila vlny zase poněkud jistěji. Kormidelníkovi byl znovu určen kurz&#160;– tentokrát na východojihovýchod&#160;– kterým měl vést loď, bude-li to možné. Dokud bouře zuřila, kormidloval totiž jen souhlasně s&#160;jejími poryvy. Když nyní dostával loď co možná do správného směru, dívaje se přitom stále na kompas, vida! dobré znamení! Vítr přicházel odzadu. Ano, nepříznivý vítr se měnil v&#160;příznivý!</p>
			<p class="MLP-text">Okamžitě byly plachty napjaty za zpěvu veselé písně <span class="char-style-override-4">Hola</span>, <span class="char-style-override-4">příznivý vítr nám vane! Vesele do toho</span>, <span class="char-style-override-4">braši!</span> Posádka zpívala radostí, že tak slibná událost brzy usvědčila ze lži zlověstná znamení předchozí.</p>
			<p class="MLP-text">Starbuck splnil stále platný rozkaz svého velitele&#160;– aby mu totiž okamžitě ohlásil, a&#160;to v&#160;kteroukoli ze čtyřiadvaceti hodin, každou důležitou změnu na palubě&#160;– a&#160;sotva nařídil plachty proti větru&#160;– i&#160;když to činil s&#160;odporem a&#160;zachmuřeně&#160;– hned potom mechanicky sešel dolů, aby o&#160;tom podal zprávu kapitánu Achabovi.</p>
			<p class="MLP-text">Nežli zaťukal na kapitánovu kajutu, bezděky před ní na okamžik stanul. Visutá lampa, houpající se dlouhými výkyvy sem a&#160;tam, hořela jasně a&#160;vrhala výrazné stíny na přiražené starcovy dveře, jež byly tenké a&#160;místo hořejších výplní měly zasazeny žaluzie. Osamělá kabina pod palubou vzbuzovala dojem, že v&#160;ní vládne jakési bzučivé ticho, i&#160;když je kolem dokola přehlušuje řev živlů. Nabité muškety svítily na polici, opřeny o&#160;přední pažení. Starbuck byl počestný, přímý člověk, ale v&#160;okamžiku, kdy spatřil muškety, záhadně se mu vynořila ze srdce zlá myšlenka, jenže byla tak smíšena s&#160;průvodními úmysly neutrálními a&#160;dobrými, že si v&#160;té chvíli sotva uvědomil, jak je špatná.</p>
			<p class="MLP-text">„Byl by mě jednou zastřelil,“ řekl si pro sebe, „ano, tamhle je právě ta mušketa, kterou na mne namířil; ta s&#160;tou ozdobnou pažbou. Sáhnu na ni&#160;– zvednu ji. Tak. Kupodivu, že já, který jsem vymrštil tolik smrtících kopí, teď se tak chvěji. Nabita? Musím se podívat. Ano, ano, a&#160;prach je v&#160;pánvičce. To není dobré. Neměl bych jej vysypat?&#160;– Počkejme. Vyléčím se z&#160;toho. Budu směle držet pušku v&#160;ruce a&#160;přemýšlet. Přicházím mu oznámit příznivý vítr. Ale jak příznivý? Příznivý pro smrt a&#160;zkázu&#160;– to znamená příznivý pro Moby Dicka. Příznivý vítr, který je příznivý jen pro tu prokletou rybu.&#160;– Právě tuto hlaveň na mne namířil!&#160;– právě tu; <span class="char-style-override-4">tuhle</span>&#160;– tady ji držím. Byl by mě zabil právě tou věcí, kterou teď mám v&#160;ruce. Ano, a&#160;byl by klidně pobil celou posádku. Což neříká, že nestrhne ráhna v&#160;žádné bouři?&#160;– Což neroztříštil svůj nebeský kvadrant? A&#160;netápe po cestě na tomto nebezpečném moři, když polohu lodi určuje omylným rychloměrem? A&#160;nepřísahal právě v&#160;tomto tajfunu, že neužije hromosvodů? Máme pokorně strpět, aby šílený stařec strhl s&#160;sebou do zkázy celou lodní posádku?&#160;– Ano, stane se svévolným vrahem víc než třiceti lidí, postihne-li tuto loď nějaké smrtelné neštěstí. A&#160;že se loď do smrtelného neštěstí řítí, bude-li Achab jednat podle svého, na to má duše přísahá. Kdyby tedy byl v&#160;tomto okamžiku&#160;– odstraněn, nedopustil by se toho zločinu. Co, mluví ze sna? Ano, právě tam, tam uvnitř spí. Spí? Ano, ale dosud žije a&#160;brzy se opět probudí. Vždyť já ti nemohu odporovat, starče! Nevyslechneš žádný rozumný důvod, žádnou výstrahu, žádnou prosbu; vším tím opovrhuješ. Žádáš si jen jediné věci: abychom slepě poslouchali tvých slepých rozkazů. Ano, a&#160;neříkáš, že jsme se zaslíbili tvou přísahou? Neříkáš, že všichni jsme Achabové? Velký Bože, odpusť!&#160;– Ale cožpak tu není jiného východiska&#160;– zákonného východiska? Uvěznit ho a&#160;odvézt ho domů? Co? Je nějaká naděje, že je možno vyrvat tomuto starci živou moc z&#160;jeho živých rukou? Jen blázen by se o&#160;to pokoušel. Řekněme, že by byl přemožen; že bychom ho celého omotali provazy a&#160;lany a&#160;připoutali řetězem k&#160;železným kruhům v&#160;podlaze této kajuty. Byl by v&#160;té chvíli hroznější než tygr v&#160;kleci. Nesnesl bych ten pohled. Nemohl bych patrně uniknout jeho vytí. Všechna pohoda i&#160;sám spánek a&#160;neocenitelný rozum by mě opustily na té dlouhé, nesnesitelné plavbě. Nuže, co tedy zbývá? Pevnina je na sta mil odtud a&#160;nejblíže je uzavřené Japonsko. Stojím tu sám na širém moři a&#160;mezi mnou a&#160;zákonem leží dva oceány a&#160;celá pevnina.&#160;– Ano, ano, je to tak.&#160;– Je nebe vrahem, když jeho blesk zasáhne v&#160;posteli budoucího vraha a&#160;seškvaří prostěradla a&#160;kůží dohromady?&#160;– A&#160;byl bych tedy já vrahem, kdybych&#160;–“ a&#160;obezřetně, kradmo přiložil ústí nabité muškety na dveře, dívaje se poněkud stranou.</p>
			<p class="MLP-text">„V&#160;této výši se uvnitř kývá Achabovo visuté lůžko; tady je jeho hlava. Jen stisknout, a&#160;Starbuck se může dožít shledání se ženou a&#160;dítětem.&#160;– Ach Marie, Marie!&#160;– hochu, hochu, hochu!&#160;–Ale neprobudím-li tě k&#160;smrti, starče, kdoví, do jakých neprobádaných hloubek klesne ještě tento týden Starbuckovo tělo a&#160;celá posádka s&#160;ním? Velký Bože, kde jsi? Mám? Mám?&#160;– Vítr se zmírnil a&#160;změnil, pane. Horní a&#160;hlavní plachty jsou napjaty a&#160;nataženy! Loď pluje svým kurzem.“</p>
			<p class="MLP-text">„Všichni na záď! Ach Moby Dicku, konečně svírám tvé srdce!“ </p>
			<p class="MLP-text">Taková slova zazněla z&#160;neklidného spánku starého muže, jako kdyby Starbuckův hlas způsobil, že sen dlouho němý začal mluvit.</p>
			<p class="MLP-text">Mušketa dosud napřažená se zachvěla na dveřích jako paže opilcova. Zdálo se, že Starbuck zápasí s&#160;andělem. Obrátil se však ode dveří, položil smrtící hlaveň na polici a&#160;odešel.</p>
			<p class="MLP-text">„Spí příliš tvrdě, pane Stubbe. Sejdi dolů, probuď ho a&#160;řekni mu to. Musím tu dohlédnout na palubu. Však víš, co mu říci.“</p>
		</div>
</body>
</html>