<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>bila_velryba-66</title>
		<link href="../Styles/bila_velry_idstyles.css" rel="stylesheet" type="text/css"/>
	</head>
	<body id="bila_velryba" xml:lang="cs-CZ">
		<div>
			<p id="toc_marker-63" class="MLP-uroven2-kapitola">LXI.<br/>STUBB ZABÍJÍ VELRYBU</p>
			<p class="MLP-text-bez1radku">Bylo-li pro Starbucka objevení chobotnice zlověstným znamením, pro Kvíkvega znamenalo něco docela jiného.</p>
			<p class="MLP-text">„Jak vidět ta ‚botnice,‘“ řekl divoch, když si brousil harpunu na přídi svého zavěšeného člunu, „tak potom brzy vidět vorvaně.“ Příští den byl nezvykle klidný a&#160;dusný, a&#160;poněvadž nebylo nic zvláštního na práci, posádka <span class="char-style-override-4">Pequody</span> stěží dovedla odolávat ospalosti, vyvolané mořem tak prázdným. Tato část Indického oceánu, kterou jsme nyní pluli, není tak zvaným živým lovištěm, jak říkají velrybáři; to znamená, že tu zahlédneme mnohem méně plískavic, delfínů, létajících ryb a&#160;jiných čilých občanů vod živějších, nežli jsou vody u&#160;Rio de la Plata nebo za peruánským pobřežím.</p>
			<p class="MLP-text"><span>Došla řada na mne, abych měl hlídku na vrcholu předního stožáru. Opíraje se rameny o&#160;povolené nadkošové úpony, kolébal jsem se nečinně ve vzduchu jakoby očarovaném. Nemohlo tu obstát žádné odhodlání, v&#160;snové náladě se všechno vědomí rozplývalo a&#160;konečně má duše vystoupila z&#160;těla, třebaže se tělo nadále kolébalo jako kyvadlo ještě dlouho potom, co byla odvolána síla, která je uvedla v&#160;chod.</span></p>
			<p class="MLP-text">Nežli mě zapomnění obestřelo úplně, všiml jsem si, že námořníci na hlavním a&#160;na zadním stožáru již bezmála klímají. Tak jsme se nakonec všichni tři mrtvě kývali na ráhnových trámcích a&#160;každému našemu výkyvu odpovídalo zdola kývnutí hlavy dřímajícího kormidelníka; i&#160;vlny kývaly svými netečnými hřebínky a&#160;nad hlubokým spánkem moře pokyvoval východ západu a&#160;slunci nad tím nade vším.</p>
			<p class="MLP-text">Náhle se mi zdálo, že pod mýma zavřenýma očima praskají bubliny. Mé ruce sevřely stěžňové úpony pevně jako svěráky. Nějaká neviditelná milostivá moc mě zachránila. Trhnutím jsem se vrátil k&#160;životu. A&#160;hle! Na straně návětrné ve vzdálenosti necelých čtyřiceti sáhů se převaloval ve vodě obrovský vorvaň jako překocený kýl fregaty; jeho široký, lesklý hřbet etiopské barvy zářil v&#160;slunečních paprscích jako zrcadlo. Velryba, obracející se líně v&#160;klínu moře a&#160;občas klidně vyrážející páru do výše, podobala se blahobytnému měšťákovi, který si za teplého odpoledne pokuřuje z&#160;dýmky. Ale ta dýmka, chudáčku velrybo, byla tvoje poslední. Jako by čaroděj mávl kouzelným proutkem, procitla pojednou ospalá loď i&#160;každý spáč na ní k&#160;plné bdělosti. Přes dvacet hlasů ze všech částí lodi a&#160;ještě tři hlasy shora volaly obvyklý pokřik, jak velká ryba pomalu a&#160;pravidelně chrlila do vzduchu jiskřící vodu.</p>
			<p class="MLP-text">„Připravte čluny! Loď proti větru!“ křičel Achab. A&#160;uposlechnuv vlastního rozkazu, strhl kormidlo dolů, dříve než kormidelník mohl sáhnout na držadla.</p>
			<p class="MLP-text">Náhlé výkřiky posádky asi velrybu poplašily. Než byly čluny spuštěny, velryba se majestátně obrátila a&#160;plula pryč na stranu závětrnou, ale s&#160;klidem tak vytrvalým a&#160;tak málo čeříc vodu při plování, až Achab, domnívaje se, že snad přece jen není poplašena, zakázal použít vesel; nikdo nesměl mluvit hlasitě, nýbrž jen šeptem. Usazeni tedy jako indiáni z&#160;Ontaria na okrajích člunů, pádlovali jsme rychle, ale tiše kupředu. Bezvětří nedovolovalo užít nehlučných plachet. Jak jsme klouzali po hladině, obluda pojednou vymrštila ocas kolmo do výšky asi čtyřicet stop a&#160;potom se potopila a&#160;zmizela z&#160;očí, jako když se propadne věž.</p>
			<p class="MLP-text">„Zvedá ocas!“ zněl výkřik a&#160;po tomto hlášení Stubb ihned vytáhl sirku a&#160;zapálil si dýmku, poněvadž teď nastala chvíle odpočinku. Když uplynula plná doba jejího ponoru, velryba se opět vynořila, a&#160;poněvadž teď byla před kuřákovým člunem a&#160;mnohem blíž k&#160;němu než k&#160;ostatním člunům, Stubb počítal, že mu bude dopřána čest ji ukořistit. Velryba si zřejmě už konečně uvědomila, že má kolem sebe pronásledovatele. Nebylo již třeba mlčenlivé opatrnosti. Pádla byla odložena a&#160;vesla se dala hlučně do práce. Stubb posud bafal z&#160;dýmky a&#160;povzbuzoval svou posádku k&#160;útoku.</p>
			<p class="MLP-text">Ano, s&#160;velrybou se stala velká změna. Větříc nebezpečí, hnala se splašeně pryč, přičemž jí hlava šikmo vyčnívala nad vodou, kterou prudce rozviřovala.<span class="char-style-override-7"><a id="footnote-1097-11-backlink" class="footnote-link" href="#footnote-1097-11">11</a></span><span class="Footnote-reference char-style-override-8"></span></p>
			<p class="MLP-text">„Jen za ní, chlapci! Neukvapujte se; dejte si na čas, ale za ní! Vrhněte se na ni jako hromobití, a&#160;to stačí,“ křičel Stubb, vypouštěje při řeči kouř. „Tak jen za ní; dej jí silnou, dlouhou ránu, Taštego! Jen do toho, Taštego, můj hochu&#160;– jen do toho, všichni za ní; ale jen buďte klidní, buďte klidní&#160;– chladní jako rampouch&#160;– pomaloučku, pomaloučku&#160;– jen se na ni vrhněte jako děsivá smrt, jako rozšklebení ďáblové a&#160;zvedněte zahrabané mrtvé pěkně vzhůru z&#160;jejich hrobů, hoši&#160;– nic víc. Jen za ní!“</p>
			<p class="MLP-text">„Vů-hů! Va-hí!“ ječel indián v&#160;odpověď, vyrážeje k&#160;obloze jakýsi starý válečný pokřik. Každý veslař v&#160;letícím člunu bezděky zabíral stejně zprudka jako dychtivý indián, který čeřil vodu vpředu mocnými údery.</p>
			<p class="MLP-text">Na jeho divoké výkřiky odpovídaly jiné, neméně divoké. „Ký-hý! Ký-hý!“ řval Dagů, napínaje se na svém sedadle vpřed a&#160;vzad jako tygr přecházející v&#160;kleci.</p>
			<p class="MLP-text">„Ka-la! Ku-lu!“ křičel Kvíkveg, jako kdyby pomlaskával nad soustem znamenitého bifteku. A&#160;tak kýly člunů prorážely vodu za pomoci vesel a&#160;výkřiků. Stubb, setrvávající i&#160;nadále na svém místě vzadu, zatím stále povzbuzoval své lidi k&#160;větší výkonnosti, dýmaje přitom bez ustání. Lopotili se a&#160;namáhali jako zoufalci, až najednou se ozval vítaný výkřik&#160;– „Taštego, vstaň!&#160;– dej jí to!“ Harpuna byla vržena. „Všichni nazpátek!“ Muži veslovali nazad; v&#160;tom okamžiku přejelo přes všechna zápěstí cosi horkého a&#160;syčícího. Byl to kouzelný provazec. Malou chvíli předtím jej Stubb rychle otočil dvakrát kolem kolíku, odkud nyní vystupoval konopně modrý dým jako následek neobyčejně rychlého otáčení a&#160;mísil se s&#160;kouřem z&#160;jeho dýmky. Jak provazec ustavičně obíhal kolem kůlu, tak také, právě než dospěl k&#160;tomu místu, probíhal oběma Stubbovýma rukama a&#160;odíral je, protože z&#160;nich náhodou vypadla látka, dva čtverce prošívané plachtoviny, kterých se někdy za takových okolností užívá. Bylo to tak, jako byste drželi nepřítelův dvojsečný meč za čepel a&#160;nepřítel se stále snažil vyrvat jej z&#160;vašeho sevření.</p>
			<p class="MLP-text">„Namoč provazec! Namoč provazec!“ křičel Stubb na veslaře sedícího u&#160;bubnu. Muž strhl klobouk z&#160;hlavy a&#160;šplíchal na provazec mořskou vodu.<span class="char-style-override-7"><a id="footnote-1097-12-backlink" class="footnote-link" href="#footnote-1097-12">12</a></span> Další závity se rozvinuly a&#160;provazec se napjal. Člun nyní letěl vařící se vodou jako žralok všemi ploutvemi. Stubb a&#160;Taštego si teď vyměnili místa&#160;– ze špice na záď&#160;– výkon při takovém kolébání člunu obdivuhodný.</p>
			<p class="MLP-text">Podle chvění šňůry, táhnoucí se podél celé horní části člunu, a&#160;podle toho, že teď byla napjata víc než struna na harfě, mohli jste soudit, že člun má dva kýly&#160;– jeden brázdí vodu, druhý vzduch&#160;– neboť člun byl teď zmítán oběma protikladnými živly zároveň. Na příď neustále narážela kaskáda vody; za člunem voda stále vířila. Při nejmenším pohybu uvnitř, třeba se jen hnulo malíčkem, praskající člun se zachvěl a&#160;naklonil okrajem do moře. Takto letěli vpřed. Každý muž se vší silou přidržoval sedadla, aby nebyl vyhozen do zpěněné vody. Vysoký Taštego u&#160;kormidlového vesla se skrčil téměř na polovinu, aby své těžiště posunul níž. Zdálo se, že celé Atlantiky a&#160;Pacifiky prolétly mimo ně, když tak letěli, až konečně velryba poněkud zmírnila let.</p>
			<p class="MLP-text">„Přitáhnout&#160;– přitáhnout!“ volal Stubb na veslaře. Všichni se obrátili tváří k&#160;velrybě a&#160;začali k&#160;ní přitahovat člun, který byl až dosud vlečen. Brzy se dostali k&#160;jejímu boku a&#160;Stubb, kolenem pevně opřen o&#160;hrubý výkroj v&#160;sedadle, vrhal kopí za kopím do letící velryby, člun se na povel střídavě vzdaloval od hrozného těla velryby a&#160;pak se zase přibližoval k&#160;novému útoku.</p>
			<p class="MLP-text">Z&#160;obludy se nyní ze všech stran řinuly rudé proudy jako potoky s&#160;kopce. Její mučené tělo se už nepřevalovalo v&#160;slané vodě, nýbrž v&#160;krvi, která bublala a&#160;pěnila se v&#160;její stopě ještě daleko za ní. Šikmé sluneční paprsky dopadaly na toto rudé jezero v&#160;moři a&#160;odrážely je v&#160;každém obličeji, takže všichni vypadali jako rudoši. A&#160;po celý ten čas vyrážel z&#160;dýchacího otvoru velryby bílý kouř, bolestně, výtrysk za výtryskem, a&#160;z&#160;úst vzrušeného velitele člunu prudké obláčky dýmu, jeden za druhým. Po každém bodnutí Stubb vytáhl kopí (za šňůru k&#160;němu připevněnou), znovu a&#160;znovu je narovnával několika rychlými ranami o&#160;okraj a&#160;zas a&#160;znovu je vrhal na velrybu.</p>
			<p class="MLP-text">„Přirazit&#160;– přirazit!“ křičel teď na veslaře, když umírající velryba zmírnila svou zuřivost. „Přirazte k&#160;ní&#160;– až k&#160;ní!“ A&#160;člun přilnul k&#160;boku velryby. Stubb se nahnul daleko přes okraj, zarazil zvolna dlouhé, ostré kopí do ryby, držel je v&#160;ní a&#160;opatrně jím otáčel znovu a&#160;znovu, jako by pozorně pátral po nějakých zlatých hodinkách, které snad velryba spolkla a&#160;o&#160;něž on se bojí, aby je nerozbil, nežli je vytáhne ven. Ale zlatými hodinkami, které hledal, byl nejvnitřnější orgán života velryby. A&#160;nyní jej zasáhl, neboť obluda se probudila z&#160;dřívější dřímoty do nevylíčitelného stavu předsmrtného záchvatu a&#160;začala se strašlivě válet ve vlastní krvi, zahalivši se v&#160;neproniknutelnou, mohutnou, vařící spršku, takže ohrožená posádka měla co dělat, aby unikla z&#160;toho šíleného přítmí ven do jasného denního světla.</p>
			<p class="MLP-text"><span>Velryba, ochabující v&#160;zuřivosti, se vynořila ještě jednou. Převalovala se z&#160;boku na bok, křečovitě roztahovala a&#160;stahovala dýchací otvor, vydechujíc ostře, chrčivě a&#160;bolestně. Konečně vyrazilo několik pramenů sražené červené krve, podobné rudé usazenině červeného vína, krev vylétla do tetelícího se vzduchu, a&#160;když dopadla zase na velrybu, stékala po jejích nehybných bocích po kapkách do moře. Velrybě puklo srdce!</span></p>
			<p class="MLP-text">„Je mrtva, pane Stubbe,“ řekl Dagů.</p>
			<p class="MLP-text">„Ano, dokouřeno, tam i&#160;tady.“ A&#160;vytáhnuv dýmku z&#160;úst, Stubb vyklepal vyhaslý popel na vodu a&#160;chvíli se zamyšleně díval na obrovskou mrtvolu, která byla jeho dílem.</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-1097-11" class="footnote-anchor" href="#footnote-1097-11-backlink">11</a>  Na jiném místě uvidíme, z jaké lehounké látky je celý vnitřek obrovské vorvaní hlavy. Ačkoli je na pohled částí nejmasivnější, je přece jen nejschopnější plout nad vodou. Proto vorvaň snadno zvedá hlavu do vzduchu a vždycky ji zvedne, když se řítí největší rychlostí. Mimoto má předek hlavy horní část tak širokou a spodní tak zúženou, že dobře proráží vodu; když vorvaň zvedne šikmo hlavu, lze o něm říci, že se proměnil z&#160;lodice s tupou přídí v zašpičatělý člun newyorského lodivoda.</p>
				</div>
				<div class="footnote">
					<p class="MLP-pozn-pod-carou"><a id="footnote-1097-12" class="footnote-anchor" href="#footnote-1097-12-backlink">12</a>  Abychom zčásti ukázali nutnost tohoto počinu, chceme tady připomenout, že v&#160;starém holandském rybářství se užívá hadru k&#160;namokření vrženého provazce, na jiných lodích dřevěné sběračky, zvlášť k&#160;tomu určené. Klobouk však bývá nejpříhodnější.</p>
				</div>
			</div>
		</div>
</body>
</html>