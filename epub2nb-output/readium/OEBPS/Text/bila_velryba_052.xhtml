<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>bila_velryba-48</title>
		<link href="../Styles/bila_velry_idstyles.css" rel="stylesheet" type="text/css"/>
	</head>
	<body id="bila_velryba" xml:lang="cs-CZ">
		<div>
			<p id="toc_marker-45" class="MLP-uroven2-kapitola">XLIII.<br/>SLYŠ!</p>
			<p class="MLP-text-bez1radku">Psst! Slyšels ten hluk, Cabaco?“</p>
			<p class="MLP-text"><span>Byl čas popůlnoční hlídky. Měsíc jasně svítil. Námořníci stáli v&#160;řadě, která se táhla od jedné kádě s&#160;pitnou vodou uprostřed lodi až ke kádi u&#160;zábradlí na zádi. Takto si podávali kbelíky s&#160;vodou, aby naplnili zadní káď. Stáli většinou na posvátném území velitelské paluby, proto si dávali pozor, aby ani nemluvili, ani nešoupali nohama. Kbelíky šly z&#160;ruky do ruky v&#160;nejhlubším tichu, přerušovaném občas jen plesknutím plachty a&#160;stálým šumem neúnavně postupujícího kýlu.</span></p>
			<p class="MLP-text">Za tohoto ticha Archy, jeden z&#160;mužů v&#160;řadě, jehož místo bylo u&#160;zadních poklopů, zašeptal sousedovi, původem Cholovi, slova výše uvedená.</p>
			<p class="MLP-text">„Psst! Slyšels ten hluk, Cabaco?“</p>
			<p class="MLP-text">„Vezmi ten kbelík, Archy, ano? Jakýpak hluk?“</p>
			<p class="MLP-text">„Už zase&#160;– pod poklopy&#160;– cožpak to neslyšíš&#160;– zakašlání&#160;– znělo to jako zakašlání.“</p>
			<p class="MLP-text">„Jaké zakašlání, k&#160;čertu. Podej mi ten prázdný kbelík!“</p>
			<p class="MLP-text">„Už zas&#160;– je to tamhle. Teď zas, jako když se převracejí dva nebo tři spáči.“</p>
			<p class="MLP-text"><span>„Caramba! Tak už dost, kamaráde, přestaň! To se v&#160;tobě obracejí ty tři vypečené suchary, co jsi snědl k&#160;večeři&#160;– nic jiného. Hleď si kbelíku!“</span></p>
			<p class="MLP-text">„Říkej si, co chceš, kamaráde, mám tenké uši.“</p>
			<p class="MLP-text">„Toť se rozumí, ty jsi přece ten chlapík, co slyšel starou kvakerku cvakat pletacími dráty ještě padesát mil po moři od Nantucketu. Tos přece byl ty!“</p>
			<p class="MLP-text">„Jen se pošklebuj, uvidíme, co se z&#160;toho vyklube! Poslechni, Cabaco, tam dole v&#160;zadním skladišti je někdo, koho jsme ještě na palubě neviděli, a&#160;mám dojem, že náš starý Mogul o&#160;tom taky bude něco vědět. Při jedné ranní hlídce jsem slyšel, jak Stubb říká Flaskovi, že něco takového je ve vzduchu.“</p>
			<p class="MLP-text">„Pst! Hleď si kbelíku!“</p>
		</div>
</body>
</html>