<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>bila_velryba-24</title>
		<link href="../Styles/bila_velry_idstyles.css" rel="stylesheet" type="text/css"/>
	</head>
	<body id="bila_velryba" xml:lang="cs-CZ">
		<div>
			<p id="toc_marker-21" class="MLP-uroven2-kapitola">XIX.<br/>PROROK</p>
			<p class="MLP-text-bez1radku">Plavci, dali jste se najmout na tu loď?“</p>
			<p class="MLP-text">Kvíkveg a&#160;já jsme právě opustili <span class="char-style-override-4">Pequod</span> a&#160;vzdalovali jsme se pomalu od vody, každý na okamžik zabrán do svých vlastních myšlenek; vtom nás takto oslovil cizinec, který se před námi zastavil a&#160;ukázal těžkým ukazovákem na naši loď. Byl ošuměle oděn ve vybledlý kabátec a&#160;záplatované kalhoty; kolem krku měl cár černého šátku. Neštovice se mu rozlily všemi směry po obličeji a&#160;ten zůstal poznamenán spletí vrásek jako koryto rozvodněné řeky, když proudící voda vyschla.</p>
			<p class="MLP-text">„Dali jste se na ni najmout?“ opakoval.</p>
			<p class="MLP-text"><span>„Myslíte asi loď</span><span class="char-style-override-4"> Pequod“</span><span> řekl jsem, abych získal trochu času a&#160;mohl si ho nerušeně prohlédnout.</span></p>
			<p class="MLP-text">„Ovšem, <span class="char-style-override-4">Pequod</span>&#160;– tamhletu loď,“ pravil, a&#160;skrčiv svou zdravou paži, rychle jí vyrazil vpřed, takže nasazený bodák jeho ukazováku mířil přímo na loď.</p>
			<p class="MLP-text">„Ano,“ odpověděl jsem, „právě jsme podepsali smlouvu.“</p>
			<p class="MLP-text">„Je v&#160;ní něco o&#160;vaší duši?“</p>
			<p class="MLP-text">„O&#160;čem?“</p>
			<p class="MLP-text">„Ach, třeba žádnou nemáte,“ řekl rychle. „Ale na tom nezáleží. Znám mnoho lidí, kteří žádnou nemají&#160;– mnoho štěstí jim přeju, a&#160;ostatně, je jim proto líp. Duše, to je jakési páté kolo u&#160;vozu.“</p>
			<p class="MLP-text">„Co to blábolíte, námořníku?“ otázal jsem se.</p>
			<p class="MLP-text"><span class="char-style-override-4">„On</span><span> má věru dost, aby to nahradilo všechno, co chybí ostatním chlapíkům, pokud jde o&#160;duši,“ vyhrkl náhle cizinec, zdůrazniv slovo </span><span class="char-style-override-4">on.</span><span class="char-style-override-4"></span></p>
			<p class="MLP-text"><span>„Kvíkvegu,“ řekl jsem, „pojďme; tenhle člověk odněkud utekl. Mluví o&#160;něčem a&#160;o&#160;někom, koho neznáme.“</span></p>
			<p class="MLP-text">„Počkejte!“ zvolal cizinec. „Máte pravdu&#160;– vy jste ještě neviděli Starého hroma, že ne?“</p>
			<p class="MLP-text">„Kdo je to Starý hrom?“ zeptal jsem se, opět upoután nepříčetnou vážností jeho vystupování.</p>
			<p class="MLP-text">„Kapitán Achab.“</p>
			<p class="MLP-text">„Cože! Kapitán naší lodi <span class="char-style-override-4">Pequod</span>?“</p>
			<p class="MLP-text">„Ano, my staří námořníci mu tak říkáme, aspoň někteří. Ještě jste ho neviděli, že?“</p>
			<p class="MLP-text">„Neviděli. Slyšeli jsme, že je nemocen, ale už je mu lépe a&#160;zanedlouho bude zase zdráv.“</p>
			<p class="MLP-text">„Zanedlouho bude zase zdráv!“ zasmál se cizinec smíchem důstojně jízlivým. „Podívejte se, až kapitán Achab bude zdráv, potom bude zdráva tato moje levá ruka; dříve ne.“</p>
			<p class="MLP-text">„Co o&#160;něm víte?“</p>
			<p class="MLP-text">„Co vám o&#160;něm <span xml:lang="ar-SA">říkali?</span> Povězte mi to!“</p>
			<p class="MLP-text">„Neříkali toho o&#160;něm mnoho; jen jsem slyšel, že je dobrým velrybářem a&#160;dobrým kapitánem své posádce.“</p>
			<p class="MLP-text">„To je pravda, to je pravda&#160;– ano, obojí je celkem pravda. Ale když on dá rozkaz, musíte sebou hodit. Přijít a&#160;zabručet, zabručet a&#160;jít&#160;– tak to chodí u&#160;kapitána Achaba. Ale nevíte nic o&#160;tom, co se mu přihodilo kdysi dávno u&#160;mysu Hornu, kdy ležel tři dny a&#160;tři noci jako mrtvý; nic o&#160;krvavé srážce se Španělem před oltářem v&#160;Santa? O&#160;tom jste nic neslyšeli, co? Také nic o&#160;stříbrné míse, do které plivl? A&#160;nic o&#160;tom, že při poslední plavbě ztratil nohu, jak mu bylo prorokováno. O&#160;těch věcech a&#160;ještě o&#160;jiných jste neslyšeli ani slova, co? Ne, myslím, že jste neslyšeli. A&#160;jak byste mohli? Kdopak to ví? Snad ani v&#160;Nantucketu ne všichni. Ale přece jen jste možná slyšeli o&#160;jeho noze a&#160;jak ji ztratil. Tak, to jste tedy slyšeli. Ach ano, <span class="char-style-override-4">tohle</span> už ví každý; že totiž má jen jednu nohu a&#160;že mu druhou urval vorvaň.“</p>
			<p class="MLP-text">„Příteli,“ pravil jsem, „nevím, o&#160;čem to blábolíte, a&#160;ani se o&#160;to nestarám, zdá se mi totiž, že to v&#160;hlavě nemáte docela v&#160;pořádku. Mluvíte-li však o&#160;kapitánu Achabovi tam z&#160;té lodi, z&#160;<span class="char-style-override-4">Pequody,</span> tedy vám musím říci, že vím všechno o&#160;tom, jak ztratil nohu.“</p>
			<p class="MLP-text">„<span class="char-style-override-4">Všechno</span> o&#160;tom víte, co&#160;– opravdu? Všecko?“</p>
			<p class="MLP-text">„Zajisté.“</p>
			<p class="MLP-text">Ukazuje prstem a&#160;upíraje oči na <span class="char-style-override-4">Pequod,</span> žebrácký cizinec chvíli stál, jako by byl pohroužen v&#160;neklidné snění, potom se s&#160;lehkým trhnutím obrátil a&#160;řekl: „Tak vy jste se dali najmout, co? Podepsali jste se na smlouvy? Inu, co je podepsáno, to je podepsáno; a&#160;co se má stát, to se také stane; a&#160;konečně, možná že ani ne. Stejně je všechno již určeno a&#160;přichystáno; nějací námořníci s&#160;ním ovšem musejí. Bůh jim buď milostiv&#160;– jim i&#160;těm ostatním. Dobré jitro, plavci; nevyzpytatelný Bůh vám žehnej. Lituji, že jsem vás zastavil.“</p>
			<p class="MLP-text">„Poslechněte, příteli,“ spustil jsem, „chcete-li nám říci něco důležitého, tak ven s&#160;tím. Ale chcete-li nás jen balamutit, zmýlil jste se v&#160;adrese. To je vše, co vám chci říci.“</p>
			<p class="MLP-text">„Je to řečeno velmi dobře. Rád slyším chlapíka takhle mluvit; takový jako vy&#160;– to je pro něho ten pravý. Sbohem, plavci, sbohem! Och, až tam přijdete, řekněte jim, že jsem se rozhodl nedat se k&#160;nim.“</p>
			<p class="MLP-text">„Ó ne, milý kamaráde, tímhle nás nenapálíte&#160;– nás nenapálíte. Není nic snadnějšího než se tvářit, jako byste skrýval velké tajemství.“</p>
			<p class="MLP-text">„Tak dobré jitro, plavci, dobré jitro.“</p>
			<p class="MLP-text">„Dobré jitro už máme,“ prohodil jsem. „Pojď, Kvíkvegu, nechme toho blázna. Ale počkat, řekněte mi, jak se jmenujete, ano?“</p>
			<p class="MLP-text">„Eliáš.“</p>
			<p class="MLP-text">Eliáš! myslil jsem si a&#160;odcházeli jsme, posuzujíce každý po svém toho starého otrhaného námořníka; shodli jsme se v&#160;tom, že je to tlučhuba, který se pokouší děsit jiné lidi. Ušli jsme sotva sto metrů, a&#160;když jsme zahýbali za roh, ohlédl jsem se a&#160;viděl jsem, jak nás Eliáš zpovzdálí sleduje. Pohled na něho mě nějak divně zarazil, ale Kvíkvegovi jsem neřekl, že je za námi, a&#160;šel jsem dále se svým přítelem&#160;– zvědav, zabočí-li cizinec také za roh jako my. Zabočil a&#160;potom se mi zdálo, že nás stopuje, ale zaboha jsem nedovedl pochopit, proč to dělá. Tato okolnost, spolu s&#160;jeho dvojsmyslným humorem, zpola naznačujícím, zpola odhalujícím i&#160;tajivým, vzbudila teď ve mně nejasné pocity podivu a&#160;podezření a&#160;všecko to souviselo s&#160;<span class="char-style-override-4">Pequodou</span>, s&#160;kapitánem Achabem, s&#160;nohou, kterou ztratil, se záchvatem u&#160;mysu Hornu i&#160;se stříbrnou mísou a&#160;s&#160;tím, co o&#160;něm řekl kapitán Peleg, když jsem minulého dne odcházel z&#160;lodi, a&#160;s&#160;předpovědí indiánky Tistigy a&#160;s&#160;plavbou, ke které jsme se zavázali; a&#160;s&#160;mnoha jinými mlhavými otázkami.</p>
			<p class="MLP-text">Rozhodl jsem se, že zjistím, zda nás ten otrhaný Eliáš vskutku stopuje či ne, a&#160;s&#160;tím úmyslem jsme s&#160;Kvíkvegem přešli přes cestu a&#160;vraceli jsme se po druhé straně. Eliáš však kráčel dále a&#160;nevšímal si nás. To mě uklidnilo a&#160;znovu a&#160;podle mého s&#160;konečnou platností jsem si v&#160;duchu řekl, že je to tlučhuba.</p>
		</div>
</body>
</html>