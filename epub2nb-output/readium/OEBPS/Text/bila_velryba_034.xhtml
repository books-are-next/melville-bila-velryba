<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>bila_velryba-30</title>
		<link href="../Styles/bila_velry_idstyles.css" rel="stylesheet" type="text/css"/>
	</head>
	<body id="bila_velryba" xml:lang="cs-CZ">
		<div>
			<p id="toc_marker-27" class="MLP-uroven2-kapitola">XXV.<br/>DODATEK</p>
			<p class="MLP-text-bez1radku">Pokud jde o&#160;důstojnost velrybaření, rád bych uvedl jenom ověřené skutečnosti. Kdyby chtěl obhájce před soudem úplně zamlčet dohad ne sice právě nerozumný, ale výmluvně svědčící o&#160;jeho případu&#160;– byl by jistě hoden pokárání.</p>
			<p class="MLP-text">Je dobře známo, že se při korunovaci králů a&#160;královen konají i&#160;v&#160;moderní době určité zvláštní obřady, které je mají uzpůsobit, aby řádně vykonávali své povinnosti. K&#160;tomu je tak zvaná korunní slánka a&#160;korunní olejnička. Jak užívali soli&#160;– kdo to může bezpečně říci? Najisto však vím, že při korunovaci je králova hlava slavnostně pokropena olejem docela jako hlávka salátu. Potírají ji snad proto, aby její vnitřek dobře běžel jako namazaný stroj? Zdali je tento královský obřad důstojný, o&#160;tom by se dalo hodně uvažovat, poněvadž ve všedním životě se díváme s&#160;opovržením na člověka, který si maže vlasy olejem a&#160;také jím páchne. Je pravda, že dospělý člověk, který používá oleje na vlasy, pokud mu to nepředepsal lékař, má podle všeho v&#160;hlavě něco v&#160;nepořádku. Obyčejně za mnoho nestojí.</p>
			<p class="MLP-text">Tady však máme uvažovat pouze o&#160;jediné věci, totiž&#160;– jakého oleje se používá při korunovacích. Jistě to není olej olivový, ani makasarský, ani ricinový, ani medvědí, ani olej na lokomotivy, ani olej z&#160;tresčích jater. Který jiný to tedy může být než olej vorvaní v&#160;nezpracovaném, nepokaženém stavu, nejsladší ze všech olejů?</p>
			<p class="MLP-text">Přemýšlejte o&#160;tom, vy loyální Britové! My velrybáři zásobujeme vaše krále a&#160;královny korunovačním olejem!</p>
		</div>
</body>
</html>